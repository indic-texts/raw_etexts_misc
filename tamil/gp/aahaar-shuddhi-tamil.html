
<p class="First-End-Page-text para-style-override-1" id="toc_marker-1">முதல் பக்கம்</p>
<p class="Titel-Page---Shri-Hari">॥ ஸ்ரீஹரி: ॥</p>
<p class="Title-Page---Book-Name">தூய்மையான உணவுப் பழக்கம்</p>
<p class="Title-Page---Book-Name-Hindi" xml:lang="hi-IN">आहार शुद्धि – तमिल</p>
<p class="Title-Page---Tvamev-mata--Hindi">த்வமேவ மாதா ச பிதா த்வமேவ</p>
<p class="Title-Page---Tvamev-mata--Hindi">த்வமேவ ப<span class="char-style-override-1">3</span>ந்து<span class="char-style-override-1">4</span>ஶ்ச ஸகா<span class="char-style-override-1">2</span> த்வமேவ ।</p>
<p class="Title-Page---Tvamev-mata--Hindi">த்வமேவ வித்<span class="char-style-override-1">3</span>யா த்<span class="char-style-override-1">3</span>ரவிணம் த்வமேவ</p>
<p class="Title-Page---Tvamev-mata--Hindi para-style-override-2">த்வமேவ ஸர்வம் மம தே<span class="char-style-override-1">3</span>வதே<span class="char-style-override-1">3</span>வ ॥</p>
<p class="Title-Page---Tvamev-mata---Tamil">ஆருயிர் அன்னையும் நீயே, அருமை தந்தையும் நீயே,</p>
<p class="Title-Page---Tvamev-mata---Tamil">உறவும் சுற்றமும் நீயே, உற்ற நண்பனும் நீயே,</p>
<p class="Title-Page---Tvamev-mata---Tamil">கற்கும் கல்வியும் நீயே, சேர்க்கும் செல்வமும் நீயே,</p>
<p class="Title-Page---Tvamev-mata---Tamil para-style-override-3">அனைத்தும் ஆன எந்தன் ஆதிதேவனும் நீயே!</p>
<p class="Title-Page---Sub-heading">ஆக்கியோர்</p>
<p class="Title-Page---Author-Name">மேன்மைமிகு சுவாமி ராம்ஸுகதாஸ்</p>
<p class="Title-Page---Gita-Seva-Trust para-style-override-4" xml:lang="hi-IN">கீதா சேவா டிரஸ்ட்<span></span></p>


<p class="Page-Break">॥ ஸ்ரீஹரி: ॥</p>
<p class="Heading" id="toc_marker-2">தேவநாகரி எழுத்துக்கள்</p>
<p class="Sub-Heading">(சில குறிப்புகள்)</p>
<p class="Text">ஒரு மொழியின் சொல்லை இன்னொரு மொழியின் எழுத்துக்களால் எழுதுவதை எழுத்துப்பெயர்ப்பு <span class="char-style-override-2">(Transliteration)</span> என்று அழைக்கிறோம். ஒரு மொழியிலுள்ள சொல்லின் பொருளை மற்றொரு மொழியில் கூறுவதை மொழிபெயர்ப்பு <span class="char-style-override-2">(Translation)</span> என்று அழைக்கிறோம்.</p>
<p class="Text">சம்ஸ்கிருதச் சொற்களைப் பிழையின்றி உச்சரிக்க, முறையாக சம்ஸ்கிருதம் கற்றவர்களிடமிருந்து அறிந்துகொள்ள முயற்சிக்க வேண்டும். ஆங்கில எழுத்துக்களின் துணைகொண்டு <span class="char-style-override-2">2, 3, 4</span> என்னும் குறியீடுகளுடன் சம்ஸ்கிருத எழுத்துக்களுக்கு நிகரான தமிழ் ஒலி வடிவங்கள் இங்கு தரப்பட்டுள்ளன.</p>
<p class="Shlok para-style-override-5"><span class="char-style-override-3">अ</span><span class="char-style-override-4"> </span><span class="char-style-override-5">அ</span><span class="char-style-override-6">, </span><span class="char-style-override-3">आ</span><span class="char-style-override-4"> </span><span class="char-style-override-5">ஆ</span><span class="char-style-override-6">, </span><span class="char-style-override-3">इ</span><span class="char-style-override-4"> </span><span class="char-style-override-5">இ</span><span class="char-style-override-6">, </span><span class="char-style-override-3">ई</span><span class="char-style-override-4"> </span><span class="char-style-override-5">ஈ</span><span class="char-style-override-6">, </span><span class="char-style-override-3">उ</span><span class="char-style-override-4"> </span><span class="char-style-override-5">உ</span><span class="char-style-override-6">, </span><span class="char-style-override-3">ऊ</span><span class="char-style-override-4"> </span><span class="char-style-override-5">ஊ</span><span class="char-style-override-6">, </span><span class="char-style-override-3">ऋ</span><span class="char-style-override-4"> </span><span class="char-style-override-5">ரி</span><span class="char-style-override-6">, </span><span class="char-style-override-3">ॠ</span><span class="char-style-override-4"> </span><span class="char-style-override-5">ரீ</span><span class="char-style-override-6">, </span><span class="char-style-override-3">ऌ</span><span class="char-style-override-4"> </span><span class="char-style-override-5">ல்ரு</span><span class="char-style-override-7">॒</span><span class="char-style-override-6">, </span><span class="char-style-override-3">ए</span><span class="char-style-override-4"> </span><span class="char-style-override-5">ஏ</span><span class="char-style-override-6">, </span><span class="char-style-override-3">ऐ</span><span class="char-style-override-4"> </span><span class="char-style-override-5">ஐ</span><span class="char-style-override-6">, </span><span class="char-style-override-3">ओ</span><span class="char-style-override-4"> </span><span class="char-style-override-5">ஓ</span><span class="char-style-override-6">, </span><span class="char-style-override-3">औ</span><span class="char-style-override-4"> </span><span class="char-style-override-5">ஔ</span><span class="char-style-override-8"></span></p>
<p class="Shlok para-style-override-5"><span class="char-style-override-3">क</span><span class="char-style-override-4"> </span><span class="char-style-override-5">க</span><span class="char-style-override-6">(ka), </span><span class="char-style-override-3">ख</span><span class="char-style-override-4"> </span><span class="char-style-override-5">க</span><span class="char-style-override-9">2</span><span class="char-style-override-6">(kka), </span><span class="char-style-override-3">ग</span><span class="char-style-override-4"> </span><span class="char-style-override-5">க</span><span class="char-style-override-9">3</span><span class="char-style-override-6">(ga), </span><span class="char-style-override-3">घ</span><span class="char-style-override-4"> </span><span class="char-style-override-5">க</span><span class="char-style-override-9">4</span><span class="char-style-override-6">(gha), </span><span class="char-style-override-3">ङ</span><span class="char-style-override-4"> </span><span class="char-style-override-5">ங</span><span class="char-style-override-6">, </span><span class="char-style-override-3">च</span><span class="char-style-override-4"> </span><span class="char-style-override-5">ச</span><span class="char-style-override-6">(ca), </span><span class="char-style-override-3">छ</span><span class="char-style-override-4"> </span><span class="char-style-override-5">ச</span><span class="char-style-override-9">2</span><span class="char-style-override-6">(cha), </span><span class="char-style-override-3">ज</span><span class="char-style-override-4"> </span><span class="char-style-override-5">ஜ</span><span class="char-style-override-6">(ja), </span><span class="char-style-override-3">झ</span><span class="char-style-override-4"> </span><span class="char-style-override-5">ஜ</span><span class="char-style-override-7">॒</span><span class="char-style-override-6">(jha), </span><span class="char-style-override-3">ञ</span><span class="char-style-override-4"> </span><span class="char-style-override-5">ஞ</span><span class="char-style-override-6">, </span><span class="char-style-override-3">ट</span><span class="char-style-override-4"> </span><span class="char-style-override-5">ட</span><span class="char-style-override-6">(ta), </span><span class="char-style-override-3">ठ</span><span class="char-style-override-4"> </span><span class="char-style-override-5">ட</span><span class="char-style-override-9">2</span><span class="char-style-override-6">(tta), </span><span class="char-style-override-3">ड</span><span class="char-style-override-4"> </span><span class="char-style-override-5">ட</span><span class="char-style-override-9">3</span><span class="char-style-override-6">(da), </span><span class="char-style-override-3">ढ</span><span class="char-style-override-4"> </span><span class="char-style-override-5">ட</span><span class="char-style-override-9">4</span><span class="char-style-override-6">(dda), </span><span class="char-style-override-3">ण</span><span class="char-style-override-4"> </span><span class="char-style-override-5">ண</span><span class="char-style-override-6">, </span><span class="char-style-override-3">त</span><span class="char-style-override-4"> </span><span class="char-style-override-5">த</span><span class="char-style-override-6">(tha), </span><span class="char-style-override-3">थ</span><span class="char-style-override-4"> </span><span class="char-style-override-5">த</span><span class="char-style-override-9">2</span><span class="char-style-override-6">(thha)</span><span class="char-style-override-6">,</span><span class="char-style-override-8"> </span><span class="char-style-override-3">द</span><span class="char-style-override-4"> </span><span class="char-style-override-5">த</span><span class="char-style-override-9">3</span><span class="char-style-override-6">(dha), </span><span class="char-style-override-3">ध</span><span class="char-style-override-4"> </span><span class="char-style-override-5">த</span><span class="char-style-override-9">4</span><span class="char-style-override-6">(dhha), </span><span class="char-style-override-3">न</span><span class="char-style-override-4"> </span><span class="char-style-override-5">ந</span><span class="char-style-override-4"> </span><span class="char-style-override-5">(ன)</span><span class="char-style-override-6">, </span><span class="char-style-override-3">प</span><span class="char-style-override-4"> </span><span class="char-style-override-5">ப</span><span class="char-style-override-6">(pa), </span><span class="char-style-override-3">फ</span><span class="char-style-override-4"> </span><span class="char-style-override-5">ப</span><span class="char-style-override-9">2</span><span class="char-style-override-6">(pha), </span><span class="char-style-override-3">ब</span><span class="char-style-override-4"> </span><span class="char-style-override-5">ப</span><span class="char-style-override-9">3</span><span class="char-style-override-6">(ba), </span><span class="char-style-override-3">भ</span><span class="char-style-override-4"> </span><span class="char-style-override-5">ப</span><span class="char-style-override-9">4</span><span class="char-style-override-6">(bha), </span><span class="char-style-override-3">म</span><span class="char-style-override-4"> </span><span class="char-style-override-5">ம</span><span class="char-style-override-6">, </span><span class="char-style-override-3">य</span><span class="char-style-override-4"> </span><span class="char-style-override-5">ய</span><span class="char-style-override-6">, </span><span class="char-style-override-3">र</span><span class="char-style-override-4"> </span><span class="char-style-override-5">ர</span><span class="char-style-override-6">, </span><span class="char-style-override-3">ल</span><span class="char-style-override-4"> </span><span class="char-style-override-5">ல</span><span class="char-style-override-6">, </span><span class="char-style-override-3">व</span><span class="char-style-override-4"> </span><span class="char-style-override-5">வ</span><span class="char-style-override-8"></span></p>
<p class="Shlok para-style-override-6"><span class="char-style-override-3">स</span><span class="char-style-override-4"> </span><span class="char-style-override-5">ஸ</span><span class="char-style-override-6">(sa), </span><span class="char-style-override-3">ष</span><span class="char-style-override-4"> </span><span class="char-style-override-5">ஷ</span><span class="char-style-override-6">(sha)</span><span class="char-style-override-6">, </span><span class="char-style-override-3">क्ष</span><span class="char-style-override-4"> </span><span class="char-style-override-5">க்ஷ</span><span class="char-style-override-6">(ksha), </span><span class="char-style-override-3">ह</span><span class="char-style-override-4"> </span><span class="char-style-override-5">ஹ</span><span class="char-style-override-6">(ha), </span><span class="char-style-override-3">श</span><span class="char-style-override-4"> </span><span class="char-style-override-5">ஶ</span><span class="char-style-override-6">(sa), </span><span class="char-style-override-3">ज्ञ</span><span class="char-style-override-4"> </span><span class="char-style-override-5">க்ஞ</span><span class="char-style-override-6">(gna), </span><span class="char-style-override-3">ऋ</span><span class="char-style-override-4"> </span><span class="char-style-override-5">ரு</span><span class="char-style-override-7">॒</span><span class="char-style-override-6">(</span><span class="char-style-override-10">r</span><span class="char-style-override-6">i)</span><span class="char-style-override-11"> </span></p>
<p class="Text"><span class="char-style-override-2">‘</span><span class="char-style-override-12">श</span><span class="char-style-override-2">’</span> என்ற எழுத்து <span class="char-style-override-2">‘</span><span class="char-style-override-13">ஶ</span><span class="char-style-override-2">’</span> என்று எழுத்துப்பெயர்ப்பு செய்யப்பட்டுள்ளது. இந்த <span class="char-style-override-2">‘</span><span class="char-style-override-13">ஶ</span><span class="char-style-override-2">’</span> என்னும் எழுத்து <span class="char-style-override-2">‘</span><span class="char-style-override-13">பிசகு</span><span class="char-style-override-2">’</span><span class="char-style-override-13">, </span><span class="char-style-override-2">‘</span><span class="char-style-override-13">கசடு</span><span class="char-style-override-2">’</span> என்னும் சொற்களில் வரும் <span class="char-style-override-2">‘</span><span class="char-style-override-13">ச</span><span class="char-style-override-2">’</span>வைப் போன்று ஒலிக்கும்.</p>
<p class="Text">சம்ஸ்கிருத—தமிழ் எழுத்துப்பெயர்ப்பில் <span class="char-style-override-2">(Transliteration)</span><span class="char-style-override-13"> </span>கொடுத்துள்ள எழுத்துக்கள் எழுத்துப்பெயர்ப்பில் மட்டும் பயன்படுத்தப்பட்டுள்ளன. மொழிபெயர்ப்பில் வழக்கத்திலுள்ள தமிழ் எழுத்துக்களே பயன்படுத்தப்பட்டுள்ளன. உதாரணமாக <span class="char-style-override-2">‘</span><span class="char-style-override-12">सुखं</span><span class="char-style-override-2">’</span> என்ற சொல் எழுத்துப்பெயர்ப்பில் <span class="char-style-override-2">‘</span><span class="char-style-override-13">ஸுக</span><span class="char-style-override-14">2</span><span class="char-style-override-13">ம்</span><span class="char-style-override-2">’</span> என்றும், மொழிபெயர்ப்பில் <span class="char-style-override-2">‘</span><span class="char-style-override-13">சுகம்</span><span class="char-style-override-2">’</span> என்றும் எழுதப்பட்டுள்ளது.</p>
<p class="Text">சம்ஸ்கிருதத்தில் உள்ள உயிரெழுத்தான <span class="char-style-override-2">‘</span><span class="char-style-override-12">ऋ</span><span class="char-style-override-2">’</span> என்பது உயிரெழுத்தாக வரும்பொழுது <span class="char-style-override-2">‘</span><span class="char-style-override-13">ரி</span><span class="char-style-override-2">’</span> என்றும், உயிர்மெய்யெழுத்தாக வரும்பொழுது <span class="char-style-override-2">‘</span><span class="char-style-override-13">ரு</span><span class="char-style-override-2">॒’</span> என்றும் உச்சரிக்கப்படுகிறது. <span class="char-style-override-13">(உ–ம்.:</span>—<span class="char-style-override-13"> </span><span class="char-style-override-12">ऋषि</span><span class="char-style-override-13"> </span>—<span class="char-style-override-13"> ரிஷி, </span><span class="char-style-override-12">कृत्वा</span><span class="char-style-override-13"> </span>—<span class="char-style-override-13"> க்ரு</span><span class="char-style-override-2">॒</span><span class="char-style-override-13">த்வா).</span> இந்த <span class="char-style-override-2">‘</span><span class="char-style-override-13">ரு</span><span class="char-style-override-2">॒’</span> என்னும் எழுத்து <span class="char-style-override-2">‘</span><span class="char-style-override-13">எருது</span><span class="char-style-override-2">’</span><span class="char-style-override-13">, </span><span class="char-style-override-2">‘</span><span class="char-style-override-13">விருது</span><span class="char-style-override-2">’</span> என்னும் சொற்களில் வரும் <span class="char-style-override-2">‘</span><span class="char-style-override-13">ரு</span><span class="char-style-override-2">’</span>வைப் போன்று ஒலிக்கும்.</p>
<p class="Text"><span class="char-style-override-2">‘</span><span class="char-style-override-12">ञ</span><span class="char-style-override-2">’</span> என்ற எழுத்து <span class="char-style-override-2">‘</span><span class="char-style-override-13">ஞ</span><span class="char-style-override-2">’</span> என்றும், <span class="char-style-override-2">‘</span><span class="char-style-override-12">ज्ञ</span><span class="char-style-override-2">’</span> என்ற கூட்டெழுத்து <span class="char-style-override-2">‘</span><span class="char-style-override-13">க்ஞ</span><span class="char-style-override-2">’</span> என்றும் எழுத்துப்பெயர்ப்பு செய்யப்பட்டுள்ளன. <span class="char-style-override-2">‘</span><span class="char-style-override-12">ज्ञ</span><span class="char-style-override-2">’</span> என்ற எழுத்தில் துவங்கும் சொற்களில்லை.</p>
<p class="Text">ஒரு சொல்லிற்கு மேல் இருக்கின்ற புள்ளியானது <span class="char-style-override-2">‘</span><span class="char-style-override-13">ம்</span><span class="char-style-override-2">’</span> என்னும் எழுத்தைக் குறிக்கிறது. <span class="char-style-override-13">(உ–ம்.:</span>—<span class="char-style-override-13"> </span><span class="char-style-override-2">‘</span><span class="char-style-override-12">सुखं</span><span class="char-style-override-2">’ </span>—<span class="char-style-override-13"> ஸுகம்).</span></p>
<p class="Text para-style-override-7">ஒரு சொல்லின் இறுதியில் மேலும் கீழும் வருகின்ற இரு புள்ளிகள் <span class="char-style-override-13">(</span><span class="char-style-override-2">:</span><span class="char-style-override-13">)</span> <span class="char-style-override-13">‘விஸர்கம்’</span> என்று அழைக்கப்படுகிறது. இதன் உச்சரிப்பு, இதற்கு முன் வரும் எழுத்தைப் பொறுத்து அமையும். உதாரணம் பின்வருமாறு:—</p>
<p class="Shlok para-style-override-8"><span class="char-style-override-3">भवन्तः</span><span class="char-style-override-15"> </span><span class="char-style-override-16">—</span><span class="char-style-override-15"> ப</span><span class="char-style-override-17">4</span><span class="char-style-override-15">வந்த: </span><span class="char-style-override-16">—</span><span class="char-style-override-15"> ப</span><span class="char-style-override-18">4</span><span class="char-style-override-15">வந்தஹ</span></p>
<p class="Shlok para-style-override-8"><span class="char-style-override-3">स्थितिः</span><span class="char-style-override-15"> </span><span class="char-style-override-16">—</span><span class="char-style-override-15"> ஸ்தி</span><span class="char-style-override-17">2</span><span class="char-style-override-15">தி: </span><span class="char-style-override-16">—</span><span class="char-style-override-15"> ஸ்தி</span><span class="char-style-override-17">2</span><span class="char-style-override-15">திஹி</span></p>
<p class="Shlok para-style-override-8"><span class="char-style-override-3">प्रभुः</span><span class="char-style-override-15"> </span><span class="char-style-override-16">—</span><span class="char-style-override-15"> ப்ரபு</span><span class="char-style-override-17">4</span><span class="char-style-override-15">: </span><span class="char-style-override-16">—</span><span class="char-style-override-15"> ப்ரபு</span><span class="char-style-override-17">4</span><span class="char-style-override-15">ஹு</span></p>
<p class="Shlok para-style-override-8"><span class="char-style-override-3">गुणौः</span><span class="char-style-override-15"> </span><span class="char-style-override-16">—</span><span class="char-style-override-15"> கு</span><span class="char-style-override-17">3</span><span class="char-style-override-15">ணை: </span><span class="char-style-override-16">—</span><span class="char-style-override-15"> கு</span><span class="char-style-override-17">3</span><span class="char-style-override-15">ணைஹி</span></p>
<p class="Shlok para-style-override-9"><span class="char-style-override-3">भ्रुवोः</span><span class="char-style-override-15"> </span><span class="char-style-override-16">—</span><span class="char-style-override-15"> ப்</span><span class="char-style-override-17">4</span><span class="char-style-override-15">ருவோ: </span><span class="char-style-override-16">—</span><span class="char-style-override-15"> ப்</span><span class="char-style-override-17">4</span><span class="char-style-override-15">ருவோஹோ</span><span class="char-style-override-11"></span></p>
<p class="Text para-style-override-4">சம்ஸ்கிருதச் சுலோகங்களில் சில இடங்களில் <span class="char-style-override-2">‘</span><span class="char-style-override-12">ऽ</span><span class="char-style-override-2">’</span> அல்லது <span class="char-style-override-2">‘</span><span class="char-style-override-12">ऽऽ</span><span class="char-style-override-2">’</span> என்னும் குறியீடுகளைக் காணலாம். இதற்கு <span class="char-style-override-2">‘</span><span class="char-style-override-13">அவக்</span><span class="char-style-override-19">3</span><span class="char-style-override-13">ரஹம்</span><span class="char-style-override-2">’</span> என்று பெயர். இந்த இடங்களில் முறையே <span class="char-style-override-2">‘</span><span class="char-style-override-13">அ</span><span class="char-style-override-2">’</span><span class="char-style-override-13">, </span><span class="char-style-override-2">‘</span><span class="char-style-override-13">ஆ</span><span class="char-style-override-2">’</span> என்னும் எழுத்துக்கள் தொக்கி நிற்கின்றன என்று பொருள் கொள்க.<span></span></p>


<p class="Page-Break">॥ ஸ்ரீஹரி: ॥</p>
<p class="Heading" id="toc_marker-3">தூய்மையான உணவுப் பழக்கம்</p>
<p class="Text">மனிதர்களுக்கு இயல்பாகவே சில நடத்தைகளும், கருத்துக்களும், பழக்க—வழக்கங்களும் ஏற்படுகின்றன. இவை ஏற்படுவதற்குச் சில காரணங்கள் இருக்கின்றன. இவற்றுள் உணவுப் பழக்கமும் ஒன்றாகும். எத்தகைய உணவு உட்கொள்கிறானோ, அத்தகையதாக மனது அமையும் என்று சொல்வது வழக்கம். ஆகவே, உணவின் சாத்விகத் தன்மையைப் பொறுத்தே மனிதனுடைய நடத்தையும் சாத்விகமானதாக அமையும். அதாவது, சாத்விக நடவடிக்கைகளை ஏற்படுத்த சாத்விகமான உணவு உதவி செய்யும்.</p>
<p class="Text">கீதையில் தனிப்பட்ட முறையில் உணவைப் பற்றிக் கூறப்படவில்லை. ஆயினும், உண்பவர்களைப் பற்றிக் கூறப்பட்டுள்ளது. அப்போது உணவு பற்றியும் கூறப்படுகிறது. சாத்விக குணமுடையவர்களுக்கு விருப்பமானதாக சாத்விகமான உணவு வகையும், ரஜோ குணமுடையவர்கள் விரும்பும் ராஜஸ ஆகாரங்களும், தமோ குணமுடையவர்களுக்கு விருப்பமானதாக தாமஸ உணவுகளும் வர்ணிக்கப்பட்டுள்ளது (கீதை 17/8—10). ஆகவே, கீதையில் எங்கெங்கு உணவைப் பற்றிக் கூறப்படுகிறதோ, ஆங்காங்கு பகவான் உண்பவர்களைப் பற்றிக் கூறுகிறார். எவ்விதமெனில், <span class="char-style-override-20">‘நியதாஹாரா:’ (கீதை 4/30)</span> — ‘கட்டுப்பாட்டை உடைய உணவுப் பழக்கம் உள்ளவர்கள்’ என்றும்,<span class="char-style-override-20"> ‘நாத்யஶ்நதஸ்து யோகோ</span><span class="char-style-override-21">3</span><span class="char-style-override-22">ऽ</span><span class="char-style-override-20">ஸ்தி ந சைகாந்தமநஶ்நத: ।’ (கீதை 6/16)</span> — ‘அதிகமாக உண்பவர்களுக்கும், முற்றிலும் உண்ணாமல் இருப்பவர்களுக்கும் யோகம் ஏற்படாது’ என்றும், <span class="char-style-override-20">‘யுக்தாஹாரவிஹாரஸ்ய’ (கீதை 6/17)</span> — ‘கட்டுப்பாடுடன் கூடிய உணவுப் பழக்கம் உடையவனுக்கு’ என்றும், <span class="char-style-override-20">‘யத</span><span class="char-style-override-21">3</span><span class="char-style-override-20">ஶ்நாஸி’ (கீதை 9/27)</span> — ‘உண்பவைகளை இறைவனுக்குப் படைத்துவிட்டு உண்பவன்’ என்றும், <span class="char-style-override-20">‘லக்</span><span class="char-style-override-21">4</span><span class="char-style-override-20">வாஶீ’ (கீதை 18/52)</span> — ‘குறைவாக போஜனம் செய்பவன்’ என்றும் உணவைப் பற்றிக் கூறாமல் உண்பவர்களைப் பற்றிக் கூறியுள்ளார்.<span class="char-style-override-23" xml:lang="en-GB"></span></p>
<p class="Text">கீதையில் சத்துவம், ரஜஸ், தமஸ் என்ற மூன்று குணங்களை வர்ணிக்கிறார். அவற்றில் ஏற்றத்தாழ்வு இருக்கிறது. சாத்விக மனிதர்களிடத்தில் சத்துவ குணம் பிரதானமாக இருப்பினும், ராஜஸ—தாமஸ குணங்களும் கூடவே இருக்கும். ராஜஸ மனிதர்களிடத்தில் ரஜோ குணம் பிரதானமாக இருப்பினும், சத்துவ குணமும் தமோ குணமும் கூடவே இருக்கும். தாமஸ மனிதர்களிடம் தமோ குணம் பிரதானமாக இருக்கும்போது, சாத்விகத் தன்மையும், ராஜஸத் தன்மையும் கூடவே இருக்கும். இதன் காரணம் யாதெனில், படைப்பு முழுவதும் முக்குணம் உடையதே (கீதை 18/40). இரண்டு குணங்களை அமுக்கிக் கொண்டு ஒரு குணம் பிரதானமாக இருக்கும் (கீதை 14/10). ஆகவே, சாத்விக மனிதனுக்கு சாத்விகப் பொருட்களில் இயல்பாக விருப்பம் ஏற்பட்டாலும், முக்குணக் கலப்பிருப்பதன் காரணமாகவோ, முன்னர் ராஜஸ—தாமஸ குணங்களையுடைய பொருட்களைச் சாப்பிட்ட பழக்கத்தாலோ அல்லது உடல்நிலையைக் கருதியோ, ஏதாவது ஒரு ஊட்ட (வைட்டமின்) சத்தை ஈடுகட்டவோ, அவ்வப்போது ராஜஸ—தாமஸ பொருட்களைச் சாப்பிட விருப்பம் ஏற்படுகிறது. இது எவ்விதமெனில், சிலசமயம் அதிகம் உப்புடைய பதார்த்தங்களைச் சாப்பிடத் தோன்றும் அல்லது பாதி வெந்த காய்கறியை உண்ணவும் விருப்பம் ஏற்படுகிறது.</p>
<p class="Text">ராஜஸ மனிதனுக்கு, ராஜஸ பதார்த்தங்களிலேயே இயல்பாக விருப்பம் ஏற்படுகிறது. ஆயினும், முக்குணங்களின் கலப்பின் காரணமாகவோ, முன்பு எப்போதாவது சாத்விக—தாமஸ உணவு வகைகள் உட்கொண்ட பழக்கத்தின் காரணாகவோ அல்லது வேறு ஏதாவதொரு காரணத்தினாலோ, அவ்வப்போது சாத்விக—தாமஸ உணவு வகைகளில் விருப்பமேற்படுகிறது. அதாவது, முன்பே பால், முந்திரி, பிஸ்தா, பாதாம் — இவைகளை உண்ட பழக்கத்தினாலோ, உடல்நிலை காரணமாக பலமிழந்திருக்கையில் சக்தி பெறுவதற்காகவோ, அந்த சாத்விக பதார்த்தங்களில் விருப்பம் ஏற்படுகிறது. இவ்விதமே எப்போதாவது பூண்டு, வெங்காயம் போன்ற தாமஸ உணவுகளிலும் விருப்பம் ஏற்படுகிறது.</p>
<p class="Text">தாமஸ குணமுடைய மனிதனுக்கு, தாமஸ பதார்த்தங்களில் இயல்பாக விருப்பு இருப்பினும், உடல்நலக் குறைவு முதலிய காரணங்களால் பால், நெய் முதலிய சாத்விக ஆகாரங்களிலும், அவ்விதமே புளிப்பான, உப்பு அதிகமான ராஜஸப் பொருட்களிலும் பிரியம் உண்டாகிறது. சாத்விக மனிதனுக்கு முன்பு இருந்த பழக்கம் காரணமாக, ராஜஸ, தாமஸ உணவு வகைகளில் விருப்பம் ஏற்பட்டபோதிலும், ராஜஸ, தாமஸ பதார்த்தங்களை உட்கொள்வதால் பாதிப்பு இராது (சத்துவ குணம் பாதிக்கப்படாது). ஏனெனில், அவனிடம் சத்துவ குணம் பிரதானமாக இருப்பதால், விவேகம் (பகுத்தறிவு) விழிப்பு நிலையில் இருக்கிறது. இது மட்டுமல்ல. சாத்விகப் பொருட்கள் இயல்பாகப் பிரியமானவைகள் என்ற போதிலும், அவற்றில் அதிகமாக ஆசை இருக்காது. வைராக்கியம் தீவிரமாக ஆகும்போது சாத்விக பதார்த்தங்களையும் ஒதுக்கிவிடுவான். ராஜஸ மனிதர்களிடத்திலும், உடல்நலத்தின் பொருட்டு உண்ணப்படும் சாத்விக—தாமஸப் பொருட்களில் விருப்பம் ஏற்படுகிறது. இவ்விருப்பம் ஆசையைப் பிரதானமாகக் கொண்டிருப்பதால், அந்த உணவுப் பொருட்களைச் சாப்பிடும்போது சாப்பிடுபவனைப் பாதிக்கிறது. தாமஸ மனிதனிடத்திலும், சாத்விக—ராஜஸ மனிதர்களுடைய சங்கத்தினால் சாத்விக—ராஜஸப் பொருட்களை அனுபவிக்கும் விருப்பம் ஏற்படுகிறது. ஆனால் மோகம், மூடத்தன்மை — இவை பிரதானமாக இருப்பதால், அவர்கள் விஷயத்தில் இந்த விருப்பத்தின் (சாத்விக—ராஜஸ பதார்த்தங்களுடைய) விசேஷமான தாக்கம் ஏற்படுவதில்லை.</p>
<p class="Text">சாத்விக மனிதர்களும்கூட சாத்விகமான உணவு வகைகளை விருப்பத்துடன் அதிகமாக உண்பார்களேயாகில், அந்த உணவு ராஜஸமாகிறது. அத்தகைய உணவின் விளைவு துக்கம், சோகம், நோய் — இவற்றை அளிக்கவல்லதாகிறது. பேராவலுடன் அதிக அளவு உட்கொள்ளும்போது சாத்விகமான உணவுகூட தாமஸ உணவாகிவிடுகிறது. அது, மிகையான தூக்கத்தையும் சோம்பலையும் கொடுக்கவல்லது.</p>
<p class="Text">ராஜஸ மனிதனும் உணவை அதிக விருப்பத்துடன் உண்ணும்போது, அதன் விளைவு நோய், வயிற்றில் புண் போன்றவைகளாக மாறும். மேலும் அதிக அளவு அந்த ராஜஸ உணவை உண்ணும்போது நோய், வயிற்றில் எரிச்சல் — இவற்றுடன் தூக்கம், சோம்பல் போன்ற தாமஸ குணத்தையும் தோற்றுவிக்கும். ஒருவேளை அந்த ராஜஸமான உணவுகளே பகுத்தறிந்து, சிந்தித்துச் சிறிதளவே உட்கொள்ளப்படுமாயின், தூக்கம், சோம்பல் போன்ற ராஜஸ குணங்களை அளிக்காமல் சாத்விகத் தன்மையான உள்ளத்தெளிவு, உடல் கனமின்றி இருத்தல், புத்துணர்ச்சி முதலிய நலன்களைப் பயக்கிறது; தூக்கம் குறையும், சோம்பல் வராது. ஏனெனில், அது <span class="char-style-override-13">‘யுக்தாஹாரம்’</span> — ‘தேவையான அளவுள்ள உணவு’ என்னும் விதியைச் சார்ந்துள்ளது.</p>
<p class="Text">தாமஸ குணமுடைய மனிதன் அத்தகைய உணவை மோகத்துடன் உண்பானேயாகில், தாமஸத் தன்மை அதிகம் வளரும். ஆனால், அதே உணவையே சிறிதளவே உண்டு திருப்தியடைவானேயாகில், அத்தகைய தாமஸப் பண்புகள் மேலும் வராது, ஓரளவே இருக்கும். அதிகமான மோகம் முதலியவற்றை அளிக்காது.</p>
<p class="Text">உண்ணும் உணவு வகைகள் சாத்விகமான  பதார்த்தங்களாக இருப்பினும், அவை நேர்மையான முறையில் ஈட்டப்படாதிருப்பின், அதாவது தவறான முறையில் வந்திருக்குமானால், அவற்றால் நற்பயன் கிடைக்காது. அது சில ராஜஸப் பண்புகளையும், தாமஸப் பண்புகளையும் தோற்றுவிக்கும். அதன் காரணமாக, உணவுப் பொருட்களில் விருப்பம் அதிகமாகும். தூக்கம், சோம்பல் — இவை அதிகமாகும். ஆகையால், உண்ணும் உணவு சாத்விகமாக இருப்பினும், நல்ல நேர்மையான வழியில் சம்பாதிக்கப்பட்டிருக்க வேண்டும். மிகத் தூய்மையான, பவித்திரமான முறையில் தயாரிக்கப்பட்ட, பகவானுக்குச் சமர்ப்பிக்கப்பட்ட உணவை அமைதியுடன் சிறிதளவு உண்டாலும், அந்த உணவின் விளைவு மிகவும் உயர்ந்ததாக அமையும்.</p>
<p class="Text">ராஜஸ உணவும் நேர்மையான உழைப்பால் ஈட்டப்பட்டிருப்பின், அது உணவு உட்கொண்ட உடனேயே தற்காலிகமாக ராஜஸ உணவின் தன்மையான வயிற்றில் எரிச்சல் முதலியவற்றைக் கொடுக்கும். ஏனெனில், உணவிற்கும் உடலுக்கும் அதிகமான தொடர்பு இருப்பதே. ஆனால், நேர்மையாகச் சம்பாதிக்கப்பட்டிருப்பதால் அதன் பின்விளைவுகள் நல்லதாகவே இருக்கும். ராஜஸப் பண்புகள் அதிக நேரம் இருக்காது. கவலை, சோகம் முதலியன தீவிரமாக இராது, சாந்தி ஏற்படும்.</p>
<p class="Text">தாமஸ உணவு நேர்மையான உழைப்பால் சம்பாதிக்கப்பட்டிருப்பின், தாமஸ குணங்கள் ஏற்படும். நேர்மையாகச் சம்பாதிக்கப்பட்டிருப்பதால் தாமஸ குணம் அதிக நேரம் நிலைத்திராது. அவ்வப்போது சாத்விகத் தன்மையும் தலைகாட்டும்.</p>
<p class="Text">சாத்விகத் தன்மையுடைய மனிதனிடம் விவேகம் விழிப்பு நிலையில் உள்ளது. ஆகவே, அவன் முதலில் உணவின் விளைவு பற்றி ஆராய்கிறான். ஆகவே, கீதையில் சாத்விக ஆகாரத்தைப் பற்றிய குறிப்பில், முதலில் அத்தகைய உணவின் பலனையும், பிறகு அத்தகைய உணவு வகைகளைப் பற்றியும் வர்ணிக்கப்படுகிறது (கீதை 17/8). ராஜஸ மனிதனிடம் சுவை உணர்வு மிகுந்து காணப்படுவதால், அவனுக்கு உணவு வகைகளில் அதிகம் ஈடுபாடு உண்டு. ஆகவே, அவனது பார்வை முதலில் உணவுப் பொருட்களில் செல்கிறது. ஆகையால், கீதையிலும் ராஜஸமான உணவுப் பழக்கத்தைக் கூறுமிடத்து முதலில் உணவு வகைகளைக் கூறி, பிறகு அதன் விளைவுகளைப் பற்றிக் கூறுகிறார் (கீதை 17/9). தாமஸ குணமுடையவனிடம் மோகம், மூடத்தன்மை — இவை இருக்கின்றன. ஆகவே, அவன் மோகத்துடன் உணவை ஏற்கிறான். ஆகவே, தாமஸ ஆகாரத்தில் தாமஸமான பதார்த்தங்கள் மட்டும் வர்ணிக்கப்பட்டுள்ளன. அதன் பயனைப் பற்றிய வர்ணனை கூறப்படவில்லை (கீதை 17/10).</p>
<p class="Text">ஒருவன், எத்தகைய வர்ணம் (ஜாதி), ஆசிரமம் (பிரம்மசாரி முதலியன), சம்பிரதாயம் (அத்வைதம், த்வைதம் முதலியன) — இவற்றைச் சார்ந்தவனாயினும், அவன் இறைவனை அடையும் பாதையில் செல்வானேயாகில், சாதனைகளைச் செய்வானேயாகில், அவனுக்கு இயற்கையாகவே சாத்விகமான உணவு வகைகளில் விருப்பமிருக்கும். சாத்விகமான உணவை உட்கொள்வதால் மனத்தின் நிலை சாத்விகமானதாக ஆகிறது. சாத்விகமான மனது இருப்பதாலேயே சாத்விகமான உணவில் விருப்பம் ஏற்படுகிறது.</p>
<p class="Text">கர்மயோகியினிடத்தில் விருப்பங்களற்ற தன்மையும், ஞானயோகியினிடம் ஆராய்ந்த தேர்ந்த அறிவுடன் கூடிய தியாகமும், பக்தியோகியினிடம் பகவத் பக்திக்கும் முக்கியத்துவம் இருக்கிறது. அவர்கள் எதிரில் உணவு வகை வரும்போது, அவர்களுக்கு அந்தப் பொருட்களில் விருப்பம், ஈடுபாடு ஏற்படுவதில்லை. கர்மயோகியின் எதிரே உணவு வரும்போது, அதில் சுகம் என்றோ, நாம் அனுபவிக்க வேண்டியது என்றோ எண்ணம் வராததால், அவன் ஆசையுடன் உணவு உட்கொள்வதில்லை. ஆகவே, அந்த உணவில் சாத்விகத் தன்மை குறைந்து இருந்தாலும், விருப்பமற்று இருப்பதால் கர்மயோகிக்கு அந்த உணவிலிருந்து முறைப்படியான சாத்விகப் பண்பே ஏற்படும். ஞானயோகி எல்லாப் பொருட்களிலும் அறிவுபூர்வமாகச் சிந்தித்துத் தொடர்பை விலக்கிக் கொள்கிறான். ஆகவே, உணவுப் பொருட்களில் சம்பந்தம் — தொடர்பை — ஏற்படுத்திக் கொள்ளாததால், அவனுக்கு உணவு எத்தகையதாக இருப்பினும், அது சாத்விகத் தன்மையையே அளிக்கிறது. பக்தியோகி, உணவு வகைகளை முதலில் பகவானுக்குச் சமர்ப்பித்த பிறகு, அதைப் பிரசாத உருவில் ஏற்றுக் கொள்வதால், அந்த உணவு சாத்விகமாகி விடுகிறது.</p>
<p class="Small-Header" id="toc_marker-3-1">தெரிந்து கொள்ள வேண்டியவை</p>
<p class="Text"><span class="char-style-override-13">கேள்வி:— ஆயுர்வேதம், தர்ம சாஸ்திரம் — இவ்விரண்டிற்கும் ஏன் விரோதம் வருகிறது? ஆயுர்வேதங்களில் அரிஷ்டம், ஆஸவம், மது, மாமிசம் — இவை கூறப்பட்டுள்ளன. ஆனால், தர்ம சாஸ்திரங்களில் இவை தடுக்கப்பட்டுள்ளன. இது ஏன்?</span></p>
<p class="Text"><span class="char-style-override-13">பதில்:—</span> சாஸ்திரங்கள் நான்குவிதமாக உள்ளன. அவை நீதி சாஸ்திரம், ஆயுர்வேத சாஸ்திரம், தர்ம சாஸ்திரம், மோட்ச சாஸ்திரம் என்று. <span class="char-style-override-13">நீதி சாஸ்திரத்தில்</span> பணம், சொத்து, பூமி, நிலம், வைபவம் போன்ற சொத்து சுதந்திரங்களை அடையவும், காப்பாற்றிக் கொள்ளவும் வேண்டிய உபாயங்கள் முக்கியமாகக் கூறப்பட்டுள்ளன. நீதி சாஸ்திரங்களில் வஞ்சனையான நீதிகளைப் பற்றிக்கூட வர்ணிக்கப்பட்டுள்ளன. அதில் பிறரை வஞ்சிப்பது, நம்பிக்கை துரோகம் போன்றவை கூறப்பட்டுள்ளன. ஆனால், அவை ஏற்கத்தக்கவை அல்ல. <span class="char-style-override-13">ஆயுர்வேத சாஸ்திரத்தில்</span> உடலுக்கே முதன்மை அளிக்கப்பட்டுள்ளது. ஆகவே, அதில் அது பற்றியே கூறப்பட்டுள்ளது. இதன் மூலம் உடல் சரியாகப் பராமரிக்கப்படுகிறது. ஆனால், இந்த விஷயம் சிற்சில இடங்களில் தர்ம சாஸ்திரங்களுடன் விரோதப்படுகிறது. <span class="char-style-override-13">தர்ம சாஸ்திரத்தில்</span> சுகம், போகம் — இவற்றிற்கு முதன்மை அளிக்கப்படுகிறது. ஆகவே, இவ்வுலகிலும் பரலோகத்திலும் சுகமாக இருப்பதற்கான விஷயங்களே தர்ம சாஸ்திரத்தில் கூறப்படுகிறது. <span class="char-style-override-13">மோட்ச சாஸ்திரத்தில்</span> ஜீவனுடைய நன்மை ஒன்றே கருத்தில் கொள்ளப்பட்டிருக்கிறது. ஜீவனுடைய மேன்மைக்கான விஷயங்களே மோட்ச சாஸ்திரத்தில் வருகிறது. மோட்ச சாஸ்திரத்தில், தர்ம சாஸ்திரத்திற்கு விரோதமான எந்த விஷயமும் வராது. விருப்பங்களை நிறைவேற்றிக் கொள்ளவே செய்யப்படும் தர்மங்களும் மோட்ச சாஸ்திரத்தில் கூறப்படுகின்றன. ஆயினும், இவற்றிற்குப் பெருமை கிடையாது. மேலும், அத்தகைய காம்ய கர்மாக்களை நிந்திக்கிறது மோட்ச சாஸ்திரம். காரணம் யாதெனில் சாதகனிடம் எந்த அளவு காம்ய கர்மாக்களில் ஈடுபாடு இருக்குமோ, அந்த அளவு அவன் பரமாத்மாவை அடைவதில் தாமதம் ஏற்படுகிறது. இந்த உலகத்திலும், சுவர்க்காதி லோகத்திலும் உள்ள சுகங்களில் விருப்பத்தை ஒழித்த பிறகே, தர்ம சாஸ்திரமும் மோட்சத்திற்கு உதவியாக ஆகும்.</p>
<p class="Text para-style-override-7">ஆயுர்வேதத்தில் உடலுக்கே முதன்மை அளிக்கப்படுகிறது. ஆகவே, எந்தவிதத்திலாவது சரீரம் நோயற்றதாக, சுகமாக இருக்கவே ஆயுர்வேதத்தில் மூலிகைகள் மூலம் செய்யப்பட்ட மருந்துகள். மேலும் புலால், மது, ஆஸவம் முதலியனவும் மருந்தாக விதிக்கப்படுகின்றன. தர்ம சாஸ்திரங்களிலும் சுக போகங்களுக்கு முக்கியத்துவம் இருக்கிறது. ஆகவே, அதிலும் சுவர்க்கம் முதலிய சுகங்களுக்காக, அசுவமேதம் முதலிய யாகங்களில் இம்சை (ஆடு முதலிய பிராணிகளின் வதை) கூறப்பட்டுள்ளது. ஆயினும், வேத மந்திரங்களில் விதிக்கப்பட்ட முறையில் செய்யப்படும் இம்சையை இம்சையாகக் கருதக் கூடாது. இம்சை எனக் கருதப்படுவதில்லையாயினும், அதன் பாவம் சம்பவிக்கும்.<span class="char-style-override-24">‡</span> இது தவிர மாமிசத்தைத் தொடர்ந்து உண்பதால் மனித இயல்பே கெட்டு விடுகிறது. மேலும், அவனிடத்தில் நல்ல மேலுலகங்களுக்குப் போக வேண்டும் என்ற எண்ணமே அற்றுப் போய், உடலின் முக்கியத்துவமே நிலைத்து விடுகிறது. சாஸ்திர விதிகளில் தொடங்கிய இம்சை, அது இல்லாதபடியே கூட மாமிசம் உட்கொள்ளும் பழக்கத்திலும் ஈடுபாட்டை ஏற்படுத்தி விடுகிறது.</p>
<p class="Foot-Note"><span class="char-style-override-25">‡</span> இந்திரன் ‘சதக்ரது’ எனப்படுகிறான் (நூறு யாகங்கள் செய்து இந்திரனாகிறான்). அவனும் துன்பம் அடைகிறான். அவனுக்கும் ஆபத்து வருகிறது. அவனது மனத்திலும் பொறாமை, அச்சம், அமைதியின்மை முதலியவை உண்டாகின்றன. அவனுக்கும் ‘யாராவது எனது பதவியைக் கவர்ந்து கொள்வரோ?’ என்ற அச்சவுணர்வு தோன்றுவது உண்டு — இதுவே வைதிகமான இம்சைக்குப் பலனாகக் கூறப்படுகிறது.</p>
<p class="Text">ஆயுர்வேதத்தில் இம்சைக்கு எந்த ஓர் எல்லையும் கிடையாது. ஏனெனில், அங்கு உடலை ஆரோக்கியமாக வைத்துக் கொள்ள வேண்டுமென்ற ஒன்றுக்கே முக்கியத்துவம். ஆகையால், பரலோக சுகம் தடைபடுவதைப் பற்றி ஆயுர்வேதம் கவலைப்படுவதில்லை. தர்ம சாஸ்திரத்தில் பரலோகம் கிடைக்க வேண்டுமென்பதே முக்கியமான நோக்கமாதலால், அங்கு இம்சை மிகவும் வரையறுக்கப்பட்ட அளவிலேயே இருக்கிறது. ஆனால், தர்ம சாஸ்திரத்தில் ஜீவாத்மாவினுடைய மங்களமான மோட்சத்தைப் பற்றிய சிந்தனை கிடையாது. அதாவது ஆயுர்வேதம், தர்ம சாஸ்திரம் — இரண்டும் சுகங்களை அளிக்கும் நோக்கம் உடையவையே. எதுவரை மனத்தில் அழியப் போகும் உலகப் பொருட்களில் ஆசையும், அதற்கு மதிப்பும் தெரிகிறதோ, அதுவரை மனிதன் பாவத்திலிருந்தும் இம்சையிலிருந்தும் தப்பிக்க முடியாது. இதன் மூலமாக, தனக்கும் இம்சையை (முன்னேற்றத்தில் வீழ்ச்சியைச்) செய்து கொள்கிறான்; பிறரையும் இம்சை செய்கிறான். ஆனால், எவரிடத்தில் விருப்பங்களை அடையும் எண்ணம் இல்லையோ, அவரிடத்தில் இம்சை இருக்காது. ஒருக்கால் ஏதாவது ஒரு நிமித்தம் அவர் மூலமாக இம்சையே நடந்துவிட்டாலும்கூட, அதன் பாவம் அவரை அணுகாது. ஏனெனில், பாவம் என்பது ஆசையை நிறைவேற்றிக் கொள்ளும் எண்ணத்தின் அடிப்படையில் ஏற்படக் கூடியது. செயலில் மட்டும் இல்லை. மக்கள் பெரும்பாலும், மருந்து உருவத்தில் மாமிசம் முதலிய தூய்மையற்றப் பொருட்களை உண்பதால் பாவம் நேராது என்று நினைக்கின்றனர். ஆனால், உடலின் சுகத்தையும் ஓய்வையும் பாதுகாப்பையும் மட்டுமே நோக்கமாகக் கொண்டவர்கள்தான் இவ்வாறு எண்ணுவர். மேலும் அறத்தையோ, ஜீவாத்மாவின் மோட்சத்தையோ பொருட்படுத்தாதவர்களும் இவ்விதமே எண்ணுவர். மருந்து என்ற முறையில் சாப்பிடக் கூடாதவற்றைச் சாப்பிடுவதால் இம்சை, தூய்மையின்மை — இவை கட்டாயம் ஏற்படும். ஆகவே, மருந்து எனும் உருவில் உண்ணக் கூடாதவற்றை உண்பது தவறாகும்.</p>
<p class="Text"><span class="char-style-override-13">கேள்வி:— உடல் வலிமையோடு இருந்தால்தானே மனிதன் சாதனைகள், பஜனை — இவற்றைச் செய்ய முடியும்? ஆகவே, தவிர்க்கப்பட வேண்டியவற்றை உண்டு, உடலைப் பேணுவது தவறாகுமா?</span></p>
<p class="Text"><span class="char-style-override-13">பதில்:—</span> சாப்பிடக் கூடாதவற்றைச் சாப்பிடுவதால் உடல் பிழைக்கும்; மரணம் தவிர்க்கப்படும் எனும் விதிமுறை எதுவும் கிடையாது. ஆயுள் எஞ்சி இருக்குமாயின் உடல் பிழைத்துக் கொள்ளும். ஆயுட்காலம் முடிந்துவிடின் என்ன உபாயம் செய்தாலும் பிழைத்திருக்காது. உடல் பிழைத்திருப்பதோ, இல்லாததோ பிராரப்தம் (முன்வினைப்பயன்) எனும் கர்மாவிற்கு அதீனமானதே. தற்போது செய்யும் கர்மாக்களுக்குக் கட்டுப்படாதது. சாப்பிடக் கூடாததைச் சாப்பிடுவதால் உயிர் பிழைக்க முடியாது. உடலுக்குச் சிறிதளவு பலம் வேண்டுமானால் வரலாம். ஆனால், தகாததைச் செய்தால், கூடவே பாவமும் ஏற்படும். அதற்கான தண்டனையை அனுபவித்தாக வேண்டும்.</p>
<p class="Text">பஜன சாதனங்களைச் செய்வதற்காக, உடலைக் காப்பாற்றிக் கொள்ள வேண்டும். அதற்காக எந்த மருந்துகளையும் உட்கொள்ளலாம் என்று சாதனைகளின் பொருட்டு உடலை வளர்க்கும் ஆசையைத் தீர்த்துக் கொள்கிறான் மனிதன். ஆகவே, உடல் மேல் ஆசையற்றவனும், ஜீவாத்மாவின் நன்மையிலேயே நோக்கம் கொண்டவனும், கணந்தோறும் அழிந்து கொண்டிருக்கும் உடலுக்காக, அசுத்தமான பொட்களைச் சாப்பிட்டுப் பாவத்தை  ஏன் சேர்த்துக் கொள்ளப் போகிறான்?</p>
<p class="Text"><span class="char-style-override-13">கேள்வி:— தற்காலத்தில் சிலர் உயிரற்ற முட்டையைச் சாப்பிடுவதில் குற்றமில்லை என்கின்றனரே. இது எந்த அளவிற்குப் பொருத்தமானது?</span></p>
<p class="Text"><span class="char-style-override-13">பதில்:—</span> உயிரற்றதாயினும் அது காய்கறிகள் போல் தூய்மையானதல்ல. அது மிகவும் அசுத்தமான பொருள். ஏனெனில், இந்த முட்டை, மிகுந்த அசுத்தமான ரஜஸ் (ரத்தம்), மாமிசம் — இவற்றால் உண்டுபண்ணப்படுகிறது.</p>
<p class="Text">தாய்மார்கள், சகோதரிகள் வீட்டு விலக்காகும்பொழுது, நாம் அவர்களைத் தொடுவதில்லை. தூரத்திலிருந்தே அன்னையாயினும் வணங்குகிறோம். ஏனெனில், அவர்களைத் தொடுவதால் மிகவும் அசுத்தத்தை அடைகிறோம். மாதவிடாய் உள்ள பெண்ணின் நிழல் பட்டால் பாம்பு குருடாகிவிடும், அப்பளம் கருகிவிடும் என்பர். அவர்கள் நீர்நிலைகளைத் தொடுவதால், அவற்றில் கிருமிகள் உண்டாகின்றன. உணவு, உடை — இவற்றைத் தொடுவார்களேயாகில், அவை அசுத்தமாகின்றன. காரணம் யாதெனில் மாதவிடாயுள்ள பெண்களின் உடலிலிருந்து விஷம் வெளியேறுகிறது. அது வெளியேறிய பிறகு, அவர்கள் தூய்மையடைகின்றனர். மாதவிடாய் சமயத்தில் வெளியேறும் ‘ரஜஸ்’ என்பது மிகுந்த அசுத்தமானதும், அருவருக்கத்தக்கதுமாகும். பெட்டைக் கோழியின் அந்த ரஜஸிலிருந்தே உயிரற்ற முட்டை உண்டாகிறது. ஆகவே, அதை உண்பவனிடம் அந்த அசுத்தமும் பற்றிக் கொள்கிறது.</p>
<p class="Text">உயிரற்ற முட்டையைச் சாப்பிடத் துவங்குகிறவன், பிறகு உயிருள்ள முட்டையையும் சாப்பிடத் துவங்குவான். இதைத் தவிர உயிரற்ற முட்டைகளும் உயிருள்ள முட்டைகளும் கலந்து இருக்கலாம். இவ்வாறு இல்லை என எப்படி உறுதி கூறமுடியும்? <span class="char-style-override-13">ஆகவே, எந்தக் கண்ணோட்டத்தில் பார்க்கும் போதும் முட்டை சாப்பிடுவது தவறுதான்.</span> பாவமும் ஏற்படுகிறது.</p>
<p class="Text"><span class="char-style-override-13">கேள்வி:— செடி—கொடிகளைப் பிடுங்குவதாலும், வெட்டுவதாலும்கூட இம்சை ஏற்படுகிறது. ஆகவே, அவற்றால் (மூலிகையால்) செய்யப்பட்ட மருந்துகளும், உட்கொள்ளத் தகாதவை என்று ஆகிறதல்லவா?</span></p>
<p class="Text"><span class="char-style-override-13">பதில்:—</span> நான்காவது ஆசிரமத்தை, அதாவது சந்நியாச ஆசிரமத்தைச் சார்ந்த தியாகி வேண்டுமானால் செடி—கொடிகளால் தயாரிக்கப்பட்ட மருந்துகளை உட்கொள்ளாமல் இருப்பது நல்லது. ஏனெனில், அவர்களுக்குத் தியாகமே முக்கியமாக அறநூல்களில் விதிக்கப்பட்டுள்ளது. இம்மாதிரியான தியாகம் என்பது அனைவருக்கும் பொருத்தமானதுதான். ஆனால், இல்வாழ்க்கையில் இருப்பவர் மூலிகை மருந்துகளை உட்கொள்வது அவ்வளவு பெரிய பிழையாகாது. இல்லறத்தோன் வயலை உழ வேண்டியிருக்கிறது. அப்போது பல உயிரினங்கள் மடிகின்றன. ஆனால், அது அத்தகைய பாவமாக அவனுக்கு ஆவதில்லை. ஏனெனில், வயலில் விளையும் தானியங்கள், உயிரினங்களின் உயிர் வாழ்க்கைக்கு மிகவும் பயனுள்ளதாகிறது. அவ்விதமே மூலிகைகளைப் பறிப்பவர்களுக்கு இம்சை என்ற குற்றம் நேரிட்டாலும், அந்த மருந்துகளால் மக்கள் உடல்நலம் பெறுவதால், அச்செயல் குற்றமற்றதாகவே ஆகிறது.</p>
<p class="Text">பத்ம புராணத்தில் கூறப்படுகிற ஓர் அறிவுரை—— மனிதன், எந்த நீர்நிலைகளில் நீர் குடிக்க நேர்ந்தாலும், அதிலிருந்து சிறிதளவாவது மண்ணைக் கரையில் எடுத்துப் போட்டுவிட்டு, நீர் அருந்த வேண்டும் அல்லது குளிக்க வேண்டும். இதன் கருத்து யாதெனில், இந்த நீர்நிலை, யாரோ ஒருவரால் வெட்டப்பட்டு இருக்கிறது. அதிலிருந்து மண்ணைச் சிறிது வெளிப்படுத்துவதால், அந்த நீர்நிலையை ஆழப்படுத்த, நாமும் சிறிது முயற்சி எடுத்துக் கொண்டதாகும் என்பதே. அதன் மூலம் அந்த நீர்நிலையிலிருந்து நீர் அருந்துவதால் பிறர் பொருளை எடுத்துக் கொள்ளும் குற்றம் ஏற்படாது என்றாகிறது. அவ்விதமே மருந்துக்காக மூலிகைளைப் பறிப்பவர், அவற்றுக்கு நீர் பாய்ச்சிச் செழித்து வளரச் செய்ய வேண்டும். அவற்றை விசேஷமாகப் பாதுகாக்க வேண்டும். தேவையில்லாமல் அவற்றை அழிக்கக்கூடாது.</p>
<p class="Text"><span class="char-style-override-13">கேள்வி:— நோய் எவ்வாறு ஏற்படுகிறது?</span></p>
<p class="Text"><span class="char-style-override-13">பதில்:—</span> நோய்கள் இரண்டு காரணங்களால் தோன்றுகிறது. ஒன்று, முற்பிறவியில் செய்த வினையின் காரணமாகத் தோன்றுவது. இரண்டாவது, நம் சீர்கெட்ட வாழ்க்கை முறையின் காரணமாகத் தோன்றுவது. முற்பிறவியின் தீவினைகளை அனுபவிப்பதற்காக ஏற்படும் நோய்கள் <span class="char-style-override-13">‘பிராரப்தஜன்யம்’</span> எனப்படும். தடுக்கப்பட்ட உணவுகளை உட்கொள்வதாலும், முறையற்ற பழக்க—வழக்கங்களாலும் ஏற்படும் நோய் <span class="char-style-override-13">‘குபத்யஜன்யம்’ </span>எனப்படும்.</p>
<p class="Text"><span class="char-style-override-13">கேள்வி:— இந்த நோய் முன்வினைப் பயனாக வந்திருப்பது, இது ஒழுங்கீனத்தால் வந்துள்ளது என்பதை, நாம் எவ்விதம் அறியமுடியும்?</span></p>
<p class="Text"><span class="char-style-override-13">பதில்:—</span> பத்திய உணவைச் சாப்பிடுவதாலும், கட்டுப்பாட்டுடன் இருப்பதாலும், மருந்துகளைச் சாப்பிடுவதாலும், எந்த நோய் குணமாவதில்லையோ, அதை <span class="char-style-override-13">‘பிராரப்தஜன்யம்’</span> என்று அறியலாம். மருந்து, பத்திய உணவு உட்கொள்வது — இவற்றால் குணமாகும் நோய் ஒழுங்கீனத்தால் உண்டானது என்றறியலாம்.</p>
<p class="Text">முறையற்ற பழக்கங்களால், பத்தியமற்ற உணவினால், ஒழுங்கீனத்தால் வரும் நோய்கள் நான்கு வகைப்படுகின்றன. அவை ஸாத்யம், க்ருச்ரஸாத்யம், யாப்யம், அஸாத்யம் என்பன. மருந்துகளால் குணமாகும் நோய் <span class="char-style-override-13">‘ஸாத்யம்’</span> எனப்படும். எந்த ரோகம் தொடர்ந்து சில நாட்கள் மருந்து சாப்பிட்டு, சிறப்பான பத்திய முறையில் குணமாகிறதோ, அது <span class="char-style-override-13">‘க்ருச்ரஸாத்யம்’</span> எனப்படுகிறது. எந்த நோய் பத்தியமாக இருந்து வரும்போது மட்டும் குறையுமோ, வேருடன் அழிந்து விடுவதில்லையோ, அது <span class="char-style-override-13">‘யாப்யம்’</span> எனப்படும். மருந்துகள் சாப்பிட்டும், பத்தியமாக இருந்தும் குணமாகாமல் இருக்கும் நோய் <span class="char-style-override-13">‘அஸாத்யம்’</span> எனப்படும். பிராரப்தமெனும் வினைப்பயனாக வரும் நோய்கள் அஸாத்யம் எனும் வகையைச் சாரும். பத்தியமற்ற உணவினாலும், முறையற்ற பழக்கத்தாலும் வரும் நோய், சில சமயங்களில் அஸாத்யமாக ஆகும். இத்தகைய நோய் பெரும்பாலும் மருந்துகளால் குணமாவதில்லை. ஏதாவதொரு சாதுக்களுடைய ஆசீர்வாதத்தினாலும், மந்திரங்களுடைய பலமான அனுஷ்டானங்களாலும், இறையருளாலும் நீங்கும்.</p>
<p class="Text"><span class="char-style-override-13">கேள்வி:— முறையற்ற பழக்கத்தால் வரும் நோயும் தீராத நிலையை, அதாவது ‘அஸாத்யம்’ என்னும் நிலையை அடையக் காரணம் என்ன?</span></p>
<p class="Text"><span class="char-style-override-13">பதில்:—</span> இதற்குப் பல காரணங்கள் உண்டு. 1. நாள்பட்ட நோய், 2. தற்காலிகமான சுவையைக் கருதி, நோயாளி உண்ணக் கூடாதவற்றை உண்பது, 3. மருந்துகள் தயாரிக்கும்போது அவற்றின் அளவில் (சேர்மான விகிதத்தில்) குறை ஏற்படுவது, 4. மூலிகைகள் வீரியமிழந்து பழையனவாக இருத்தல், 5. நோயாளிக்கு வைத்தியரிடமும் மருந்திலும் நம்பிக்கையின்மை, 6. நோயாளி உணவு, பானம் — இவற்றில் கட்டுப்பாடற்று இருப்பது, 7. நோயாளி பிரம்மசரியத்தைக் காப்பாற்றாமல் இருப்பது முதலிய பல காரணங்களால் இத்தகைய நோய் வளர்கிறது; விரைவில் நீங்குவதும் இல்லை.</p>
<p class="Text">விதவிதமான மருந்துகளை, அடிக்கடி அதிக அளவில் உட்கொள்ளும் நோயாளிக்கு, அவற்றால் விசேஷமான பயன் ஏற்படாது. அவனுக்கு மருந்தும் உணவு போலாகி விடுகிறது. கிராமங்களில் இருப்பவர்கள் பெரும்பாலும் மருந்து சாப்பிடுவதில்லை. எப்போதாவது அவர்கள் மருந்து சாப்பிட்டால், அவர்களுக்கு மருந்து வெகுவிரைவாக பயனளிக்கிறது. கள், காப்பி, தேநீர் போன்ற லாகிரிப் பொருட்களை உட்கொள்பவர்களது குடல் கெட்டுவிடுகிறது. அவர்களது உடலில் மருந்து, தன் சக்தியைக் காட்ட முடிவதில்லை. தர்ம சாஸ்திரத்திற்கும், ஆயுர்வேத சாஸ்திரத்திற்கும் விரோதமான உணவு, பானம் — இவற்றை உட்கொள்பவர்களுக்கு முறையற்ற பழக்க—வழக்கங்களால் வரும் நோய்கள், எவ்வளவு மருந்துகளைச் சாப்பிட்டாலும் நீங்கா.</p>
<p class="Text">ஒழுங்கான பழக்க—வழக்கங்கள், பத்திய மான உணவுமுறை, கட்டுப்பாடு என்ற இம்மூன்றும், மருந்துகளைக் காட்டிலும் நோயை நீக்குவதற்கு முக்கியமானவை.</p>
<p class="Text">நோயாளிகளுடன் கூடவே உணவு அருந்துவது, பானம் அருந்துவது, அவர்களது பாத்திரங்களில் உண்பது, அவர்களது இருக்கையில் அமர்வது, அவர்களது உடைகளை உபயோகிப்பது — இவற்றால் நோய் தொற்றிக் கொள்கிறது. இப்படி தோன்றும் நோயைக் கண்டுபிடிப்பதும் கடினம். நோயைக் கண்டுபிடித்தால்தானே அதற்கான மருந்துகளை அளிக்க முடியும்?</p>
<p class="Text">யுகத்தின் காரணமாக மூலிகைகள் சக்தியற்றவைகளாகி உள்ளன. சில திவ்வியமான மூலிகைகள் மறைந்துவிட்டன. மருந்துகளும் சரியான முறையில் தயாரிக்கப்படுவதில்லை. மேலும், பணத்தாசையினால் மருந்தில் கலக்க வேண்டிய சேர்மான பொருளைக் கலக்காமல், விலை மலிவான வேறு பொருளைக் கலக்கின்றனர். ஆகவே, இத்தகைய மருந்துகளும் வீரியமற்று இருக்கின்றன.</p>
<p class="Text">கிராமத்து மக்கள் வயல்வெளிகளில் கடினமாக உழைக்கின்றனர். பெண்களும் வீட்டில் அம்மி அரைப்பது போன்ற கடினமான செயல்கள் செய்கின்றனர். மேலும், அவர்களது உணவு, நீர், காற்று யாவும் தூய்மையானவைகளாக இருக்கின்றன. ஆகவே, அவர்களுக்குச் சுத்தமின்மையால் வரும் நோய்கள் வருவதில்லை. ஆனால், நகரத்தில் இருப்பவர்கள் கடினமான செயல்கள் செய்வதில்லை. ஆதலால், முறையற்ற பழக்க—வழக்கத்தினால் அவர்களுக்கு நோய் உண்டாகிறது. ஆம்! பிராரப்தத்தால் (முன்வினைப் பயனால்) வரும் நோய் அனைவருக்கும் அவசியம் வரும். நகரத்தில் இருப்பவனுக்கும் வரும்; கிராமத்தில் இருப்பவனுக்கும் வரும்.</p>
<p class="Text">மனிதன், சாஸ்திரப்படி தூய்மையான மருந்துகளையே உட்கொள்ள வேண்டும். சாதுவோ, சந்நியாசியோ, இல்லறத்தில் உள்ளவனோ கூட நோய்வாய்ப்படின், மருந்துகள் அருந்தாமலேயே குணம் பெறலாம். ஏனெனில், மருந்து உட்கொள்வதில்லை என்பதும் ஒரு தவம். அதனால், நோய் நீங்குகிறது. நோயின் காரணமாக துக்கமடைந்து, மகிழ்ச்சியற்று இருப்பவரிடம், நோய் அதிகமாகத் தன் சக்தியைக் காட்டும். ஆனால், இறைவனைப் பஜனை செய்து கொண்டும், சிந்தித்துக் கொண்டும், கட்டுப்பாட்டுடனும், மகிழ்ச்சியுடனும் இருப்பவரிடம் நோய் அதிகமாகத் தன் சக்தியைக் காட்டாது. மனத்தின் மலர்ச்சியாலேயே அவரது நோய் நீங்கிவிடும்.</p>
<p class="Text">பிராரப்தத்தால் ஏற்படும் நோய் குணமாவதற்கு மருந்து என்பது ஒரு துணைக்காரணம் மட்டுமே. முன்வினைப் பயன் முடிந்தவுடன்தான் நோய் விலகும். எந்த வினையின் பயனாக நோய் ஏற்பட்டிருக்கிறதோ, அந்த வினையைக் காட்டிலும் அதிகமாக ஏதாவதொரு புண்ணிய கர்மாவோ, பிராயச்சித்தமோ, மந்திர ஜபமோ செய்யப்படுமாயின், வினைப்பயனாக வந்த நோயும் விலகிவிடும். முன்வினையின் வலிமையைப் பொருத்தே இது நிகழும். வினையை விட அதிகமாக புண்ணியம் ஏற்பட்டால், வினையால் வந்த நோய் விலகும். வினை அதிகமாக இருப்பின் நோய் நீங்காது. புண்ணியத்திற்கான பலன் குறைவாகவே கிடைக்கும்.</p>
<p class="Text"><span class="char-style-override-13">கேள்வி:— தொழுநோய், பிளேக் முதலிய நோயுடையவர்களிடமிருந்து மற்றவருக்கு அந்த நோய் தொற்றுமானால், அதற்கு பிராரப்தம் காரணமா? அல்லது வேறு ஏதாவது காரணமா?</span></p>
<p class="Text"><span class="char-style-override-13">பதில்:—</span> அத்தகைய நோய் வரக்கூடிய பிராரப்தம் (முன்வினைப்பயன்) உள்ளவருக்குத்தான் வரும், எல்லோருக்கும் அல்ல. ஆகவே, தொற்றுவது என்பது வினைப்பயனை அனுபவிக்க ஒரு காரணமே தவிர, இத்தகைய நோய்கள் வினைப்பயனாகவே வருகின்றன.</p>
<p class="Text"><span class="char-style-override-13">கேள்வி:— நோய்களை நீக்க எத்தகைய சிகிச்சை முறையைப் பின்பற்ற வேண்டும்?</span></p>
<p class="Text"><span class="char-style-override-13">பதில்:—</span> சிகிச்சை ஐந்துவிதமாக உள்ளது. அவை <span class="char-style-override-13">மானவீயம், பிராக்ருதிகம், யௌகிகம், தைவிகம், ராக்ஷஸி</span> எனப்படும். மூலிகைகளால் தயாரிக்கப்படும் மருந்துகளைக் கொண்டு செய்யப்படும் சிகிச்சை முறையே <span class="char-style-override-13">‘மானவீய சிகிக்சை’</span> ஆகும்.</p>
<p class="Text">உணவு, நீர், காற்று, வெயில், மண் — இவற்றைக் கொண்டு செய்யப்படும் சிகிச்சை, <span class="char-style-override-13">‘பிராக்ருதிக சிகிச்சை’ </span>எனப்படும்.</p>
<p class="Text">உடற்பயிற்சி, யோகாசனம், பிராணாயாமம், கட்டுப்பாடு, பிரம்மசரியம் — இவற்றின் மூலமாக நோயை விலக்கிக் கொள்ளும் முறை <span class="char-style-override-13">‘யௌகிக சிகிச்சை’</span> எனப்படும்.</p>
<p class="Text">மந்திரம், தந்திரம் முதலியவற்றாலும், பெரியோரது ஆசிர்வாதத்தாலும் நோயை விலக்குவது <span class="char-style-override-13">‘தைவிக சிகிச்சை’</span> எனப்படும்.</p>
<p class="Text">ரண சிகிச்சை முதலியவற்றால் குணப்படுத்தும் முறை <span class="char-style-override-13">‘ராக்ஷஸி சிகிச்சை’</span> எனப்படும். உடலிலுள்ள நோய்களை நீக்குவதில், இவை அனைத்திலும் யௌகிக சிகிச்சையே சிறந்தது. இதில் செலவுமில்லை; பிறரது உதவியும் தேவையில்லை. மேலும் ஆசனம், பிராணாயாமம், கட்டுப்பாடு — இவற்றால் உடலில் நோயும் வரவே வராது.</p>
<p class="Text"><span class="char-style-override-13">கேள்வி:— உடற்பயிற்சி, ஆசனம், பிராணாயாமம் — இவற்றை செய்வதால் வினைப்பயனால் வருவது, தவறான பழக்கத்தால் வருவது என்ற இரண்டுவித நோய்களில் எந்த நோய் கட்டுப்படும்?</span></p>
<p class="Text"><span class="char-style-override-13">பதில்:—</span> ஆசனம், பிராணாயாமம், கட்டுப்பாடு, பிரம்மசரியம் ஆகியவற்றால் தவறான பழக்கத்தால் வரும் நோய் வராது; வினைப்பயனால் வரும் நோய்க்கும் சக்தி குன்றும். ஆனால், குறைந்த அளவே தாக்கும். காரணம் யாதெனில், ஆசனம், பிராணாயாமம் முதலியவையும் கர்மாக்கள்; ஒருவித புண்ணியச் செயல்கள். ஆகையால், அவற்றிற்குரிய பலன் உண்டு.</p>
<p class="Text"><span class="char-style-override-13">கேள்வி:— உடற்பயிற்சி, ஆசனம் — இவற்றுள் என்ன வேற்றுமை?</span></p>
<p class="Text"><span class="char-style-override-13">பதில்:—</span> உடற்பயிற்சியில் இரண்டு முறைகள் உள்ளன. ஒன்று, மற்போர் பயிற்சிக்கான உடற்பயிற்சி. அதாவது, தண்டால் முதலியன. மற்றொருவிதமான உடற்பயிற்சி, யோகாசன முறையிலானது. அதாவது, சிராசாசனம், ஸர்வாங்காசனம், மத்ஸ்யாசனம் போன்றவை.</p>
<p class="Text para-style-override-7">மற்போருக்கான உடற்பயிற்சி செய்பவர்களுக்கு சதைப்பற்று மிகுந்து, பலம் மிகுந்து, கடினமான உடற்கட்டு ஏற்படுகிறது. யோகாசனம் மூலம் உடற்பயிற்சி செய்பவர்களுக்கு உடலின் சதைப்பற்றுள்ள பாகங்கள் வளைந்து கொடுக்கக்கூடியதும் மிருதுவாகவும் இருக்கும். மற்போர் புரிய (பயில்வானாக) உடற்பயிற்சி செய்கிறவர்களது உடல், இளமையில் நன்றாக இருந்தாலும்கூட, முதுமையில் உடற்பயிற்சி இல்லாததால், அவர்களது உடலில் மூட்டுகளில் வலி ஏற்படும். ஆனால், யோகாசனப் பயிற்சி செய்பவர்கள் இளமையிலும் நன்றாகவே இருப்பர். முதுமையிலும் அவர்கள் பயிற்சி செய்யாமல் இருப்பினும், அவரது உடலில் வலி, உபாதை ஏதும் வராது.<span class="char-style-override-24">‡</span> மேலும், யோகாசனப் பயிற்சியினால் நரம்புகளில் ரத்த ஓட்டம் நல்ல முறையில் நடக்கும். ஆதலால், உடலில் நோய் அணுகாது. தியானம் முதலியன செய்யவும் யோகாசனப் பயிற்சி மிகவும் உபயோகமுள்ளதாகும். ஆகையால், ஆசனப் பயிற்சி செய்வது மிகவும் பொருத்தமானதாக அறியப்படுகிறது.</p>
<p class="Foot-Note"><span class="char-style-override-25">‡</span> மூப்பிலும் சிறிதளவு யோகாசனப் பயிற்சி தேவை. இதனால் உடலின் பளு கூடாமல் லகுவாக இருக்கும். நோய்கள் வராது.</p>
<p class="Text"><span class="char-style-override-13">கேள்வி:— யோகாசனப் பயிற்சி செய்வதால் உடல் மெலிந்துவிடுகிறது என்ற கூறுகிறார்களே, இது உண்மையா?</span></p>
<p class="Text"><span class="char-style-override-13">பதில்:—</span> ஆமாம், சரியே. ஆனால், யோகத்தினால் உடல் மெலிந்தாலும் உடல் பலமற்றதாக ஆகாது. நோயற்றதாக இருக்கும்; உடல் தளராமல் இருக்கும்; லகுவாக இருக்கும். ஆசனம் செய்யாவிடில் சரீரம் பளுவாகவும், அதனால் பலவித நோய்களும் வரும்; வேலையில் உற்சாகமிராது; நடமாடவும் கஷ்டமாக இருக்கும்; உட்காரவும் எழுந்திருக்கவும் கஷ்டப்படும்; படுக்கையில் படுத்திருக்கவே மனம் விரும்பும்; நோயும் மிகும். ஆகவே, உடல் பருமனாக இருப்பது அவ்வளவு நல்லதல்ல; மெலிந்திருத்தலே நல்லது. உடல் பருமனாக இருந்து நோயால் வருந்துவதைக் காட்டிலும், மெலிந்திருந்தாலும் ஆரோக்கியமாய் இருப்பது நல்லதல்லவா?</p>
<p class="Text"><span class="char-style-override-13">கேள்வி:— ஆசனப் பயிற்சி எத்தகைய மக்களுக்குப் பயனளிக்கும்?</span></p>
<p class="Text"><span class="char-style-override-13">பதில்:—</span> வயல்வெளிகளில் வேலை செய்பவர்களுக்கு இயற்கையாகவே உடற்பயிற்சி ஏற்பட்டுவிடுகிறது. தூய காற்றும் கிடைக்கிறது. ஆகவே, அவர்களுக்கு உடற்பயிற்சி யோகாசனம் அவசியமில்லை. புத்தி கொண்டு வேலை செய்பவர்களுக்கும், கடை, அலுவலகம் — இவற்றில் உட்கார்ந்து கொண்டே பணிபுரிபவர்களுக்கும் ஆசனப் பயிற்சி மிகவும் பயனளிக்கும்.</p>
<p class="Text"><span class="char-style-override-13">கேள்வி:— உடற்பயிற்சி எவ்வளவு செய்ய வேண்டும்?</span></p>
<p class="Text"><span class="char-style-override-13">பதில்:—</span> மற்போருக்கான பயிற்சி, தண்டால் முதலியவை செய்யச் செய்ய உடல் களைத்துவிடும். நன்றாகக் களைத்துவிட்டால், அந்த உடற்பயிற்சி நன்கு செய்யப்பட்டுவிட்டதாகும். ஆனால், ஆசனங்கள் மூலமாகப் பயிற்சியில் அதிக வலிமை அவசியமில்லை. உடலில் ஏதாவது சிறிது களைப்பு ஏற்பட்டாலும், ஆசனப் பயிற்சியை நிறுத்திவிட வேண்டும். ஆசனப் பயிற்சி செய்யும் போது இடையிடையே சவாசனம் (ஓய்வு தரும் ஆசனம்) செய்து கொண்டிருக்க வேண்டும்.</p>
<p class="Text"><span class="char-style-override-13">கேள்வி:— இத்தகைய பயிற்சிகள் எத்தகைய இடத்தில் செய்யலாம்?</span></p>
<p class="Text"><span class="char-style-override-13">பதில்:—</span> எந்த இடத்தில் தூய்மையான காற்று வீசுகிறதோ, (தனிமையான தோட்டமாகவும் இருக்கலாம்) அங்கு உடற்பயிற்சி செய்யலாம். அதில் அதிக பலன் இருக்கும். பயில்வான் பயிற்சியில், தூய்மையான காற்று இராவிடினும் பயிற்சி செய்யலாம். யோகாசனங்கள் மூலம் உடற்பயிற்சி செய்கையில் தூய்மையான காற்று மிகவும் அவசியமாகிறது. நகரத்திலுள்ள மக்கள் மேல்மாடியில் திறந்த இடத்திலோ அல்லது அறையிலேயே மெதுவாக மின்விசிறியைச் சுழலவிட்டோ யோகாசனப் பயிற்சி செய்யலாம்.</p>
<p class="Text"><span class="char-style-override-13">கேள்வி:— உடற்பயிற்சி செய்வோர் எத்தகைய உணவு உட்கொள்ள வேண்டும்?</span></p>
<p class="Text"><span class="char-style-override-13">பதில்:—</span> மற்போருக்காக பயிற்சி செய்பவர்கள் பால், நெய் போன்றவற்றை நன்கு சாப்பிடலாம். பால், நெய் முதலியவற்றை எடுத்துக் கொள்ளும்போது வாந்தி ஏற்பட்டாலும் கவலையில்லை. அவர்கள் எந்த அளவு சாப்பிட முடியுமோ, அவ்வளவு சாப்பிட்டால் போதும். ஆனால், யோகாசனப் பயிற்சி செய்பவர், சுத்தமான, சாத்விகமான சிறிது அளவேயான உணவு உட்கொள்ள வேண்டும். இக்கருத்தை பகவான் கூறுகிறார்——</p>
<p class="Shlok para-style-override-7">யுக்தாஹாரவிஹாரஸ்ய யுக்தசேஷ்டஸ்ய கர்மஸு ।</p>
<p class="Shlok">யுக்தஸ்வப்நாவபோ<span class="char-style-override-26">3</span>த<span class="char-style-override-26">4</span>ஸ்ய யோகோ<span class="char-style-override-26">3</span> ப<span class="char-style-override-26">4</span>வதி து<span class="char-style-override-26">3</span>:க<span class="char-style-override-26">2</span>ஹா ॥</p>
<p class="Shlok-Right">(கீதை 6/17)</p>
<p class="Text">‘துக்கத்தைப் போக்குகின்ற யோகம், அளவோடு உண்டு நடமாடுகின்றவனுக்கும், கர்மங்களில் உரிய முயற்சி செய்கின்றவனுக்கும், அளவோடு உறங்கி விழித்திருப்பவனுக்கும் மட்டுமே கைகூடுகிறது.’</p>
<p class="Text"><span class="char-style-override-13">கேள்வி:— உடல் வலிமை குன்றினால் நோய்கள் அதிகமாகின்றன. இந்த விஷயம் எவ்வளவு தூரம் உண்மை?</span></p>
<p class="Text"><span class="char-style-override-13">பதில்:—</span> இவ்விஷயத்தில் இருவிதக் கருத்துக்கள் உள்ளன. ஒன்று, ஆயுர்வேதக் கருத்து; மற்றது, தர்ம சாஸ்திரக் கருத்து. ஆயுர்வேதக் கருத்து உடலைப் பற்றியது. ஆகவே, உடலில் சக்தி குன்றும்போது நோய் அதிகமாகுமென்பது அதன் கருத்து. ஆனால், தர்ம சாஸ்திரக் கருத்துப்படி புண்ணிய—பாவ கர்மங்களைப் பொறுத்ததுதான் நோயும் உடல்நலமும். ஆகவே, தர்ம சாஸ்திரம் நோய் வருவதற்கு பாவமே காரணம் என்று கூறும்.</p>
<p class="Text">மனிதனின் நிகழ்வினை — க்ரியமாண கர்மம் (பத்தியமின்மை காரணமாகத் தோன்றுவது) அல்லது முன்வினைப்பயன் அதாவது பிராரப்தம் (பாவம் காரணமாகத் தோன்றுவது). இவை பயனளிக்கத் தொடங்கும் பொழுது, கபம், வாதம், பித்தம் — இந்த மூன்றும் மாறுபாடு அடைந்து, நோய் தோன்றக் காரணமாகின்றன. அவ்வாறே பூத—பிரேதங்களும் உடலினுள் ஆவேசித்து நோயை உண்டாக்குகின்றன. இது பற்றிக் கூறப்படும் ஒரு சுலோகம்——</p>
<p class="Shlok">வைத்<span class="char-style-override-26">3</span>யா வத<span class="char-style-override-26">3</span>ந்தி கப<span class="char-style-override-26">2</span>பித்தமருத்<span class="char-style-override-26">3</span>விகாராந்</p>
<p class="Shlok">ஜ்யோதிர்விதோ<span class="char-style-override-26">2</span> க்<span class="char-style-override-26">3</span>ரஹக<span class="char-style-override-26">3</span>திம் பரிவர்தயந்தி ।</p>
<p class="Shlok">பூ<span class="char-style-override-26">4</span>தா விஶந்தீதி பூ<span class="char-style-override-26">4</span>தவிதோ<span class="char-style-override-26">3</span> வத<span class="char-style-override-26">3</span>ந்தி</p>
<p class="Shlok">ப்ராரப்<span class="char-style-override-26">3</span>த<span class="char-style-override-26">4</span>கர்ம ப<span class="char-style-override-26">3</span>லவந்முநயோ வத<span class="char-style-override-26">3</span>ந்தி ॥</p>
<p class="Text para-style-override-2">‘கபம், பித்தம், வாதம் — இவையே நோய்க்குக் காரணம் என்று மருத்துவர்களும், கிரகங்களது சஞ்சாரமே காரணம் என்று சோதிடர்களும், பூத—பிரேதங்களது சேட்டையே காரணம் என்று மாந்திரீகர்களும், பிராரப்த கர்மாவே (முன்வினைப் பயனே) பலமான காரணம்’ என்று முனிவர்களும் கூறுகின்றனர்.</p>
<p class="Small-Header" id="toc_marker-3-2">உணவைப் பற்றிய முக்கியமான சிந்தனை</p>
<p class="Text">உபநிஷதங்களில் அன்னம் (உணவு) எப்படி அமைகிறதோ, அப்படியே மனம் அமைகிறது என்று கூறப்படுகிறது. <span class="char-style-override-20">‘அந்நமயம் ஹி ஸோம்ய மந:’ (சாந்தோக்ய உபநிஷத் 6/5/4)</span> — உணவின் சக்தி மனத்தில் பிரதிபலிக்கிறது. உணவின் சூட்சும பாகம் மனவளர்ச்சிக்கும், இரண்டாம் தரமான பாகம் வீர்யம் உண்டாகவும், மூன்றாம் தரமான பாகம் ரத்தம் முதலியவை உண்டாகவும், நான்காம் தரமான பாகம் மலமாகவும் வெளியேற்றப்படுகிறது. ஆகவே, மனத்தூய்மைக்கு உணவின் தூய்மை முக்கியமானது. <span class="char-style-override-20">‘ஆஹாரஶுத்தௌஸத்வஶுத்தி:’ (சாந்தோக்ய உபநிஷத் 2/26/2)</span> — உணவின் தூய்மையால் உள்ளத்தூய்மை ஏற்படுகிறது. எந்த இடத்தில் சாப்பிடுகிறோமோ, அந்த இடம், காற்று மண்டலம், அங்குள்ள காட்சி, உட்காரும் இருக்கை — யாவும் தூய்மையாக இருத்தல் வேண்டும். உண்ணும்போது பிராணன் உணவைக் கிரகிக்கிறது. அப்போது, அது உடலின் ஒவ்வொரு மயிர்க்கால் வழியாகவும் அருகிலுள்ள பரமாணுக்களை ஈர்க்கிறது. ஆகவே, உண்ணும் இடம், வாயு மண்டலம் முதலியன எப்படி இருக்குமோ, அதற்கேற்றபடி பரமாணுக்களையும், அங்குள்ளவைகளையும் பிராணன் கிரகிக்கும். உணவு தயாரிப்பவர்களது மனதும் எண்ணமும்கூடச் சுத்தமாகச் சாத்விகமானதாக இருக்க வேண்டும்.</p>
<p class="Text">உண்பதற்கு முன் தூய நீரால் கைகால்களைக் கழுவ வேண்டும். முகத்தையும் சுத்தம் செய்ய வேண்டும். பின் கிழக்கு அல்லது வடக்கு முகமாக தூய்மையான இருக்கையில் அமர்ந்து, உணவனைத்தையும் இறைவனுக்குக் கீழ்வரும் சுலோகத்தைச் சொல்லி அர்ப்பிக்க வேண்டும்.</p>
<p class="Shlok">பத்ரம் புஷ்பம் ப<span class="char-style-override-26">2</span>லம் தோயம் யோ மே ப<span class="char-style-override-26">4</span>க்த்யா ப்ரயச்ச<span class="char-style-override-26">2</span>தி ।</p>
<p class="Shlok">தத<span class="char-style-override-26">3</span>ஹம் ப<span class="char-style-override-26">4</span>க்த்யுபஹ்ரு॒தம் அஶ்நாமி ப்ரயதாத்மந: ॥</p>
<p class="Shlok-Right">(கீதை 9/26)</p>
<p class="Text">பிறகு வலது கையில் நீர் எடுத்துக் கொண்டு,</p>
<p class="Shlok">ப்<span class="char-style-override-26">3</span>ரஹ்மார்பணம் ப்<span class="char-style-override-26">3</span>ரஹ்ம ஹவிர்ப்<span class="char-style-override-26">3</span>ரஹ்மாக்<span class="char-style-override-26">3</span>நௌ ப்<span class="char-style-override-26">3</span>ரஹ்மணா ஹுதம் ।</p>
<p class="Shlok">ப்<span class="char-style-override-26">3</span>ரஹ்மைவ தேந க<span class="char-style-override-26">3</span>ந்தவ்யம் ப்<span class="char-style-override-26">3</span>ரஹ்மகர்மஸமாதி<span class="char-style-override-26">4</span>நா ॥</p>
<p class="Shlok-Right">(கீதை 4/24)</p>
<p class="Text">இந்தச் சுலோகத்தை படித்து, ஆசமனம் செய்து (நீரை உட்கொண்டு), உணவின் முதல் பிடியை பகவானது திருநாமங்களைக் கூறிக் கொண்டு வாயிலிட வேண்டும். ஒவ்வொரு கவளம் உண்ணும் போதும்,</p>
<p class="Shlok para-style-override-7">ஹரே ராம ஹரே ராம ராம ராம ஹரே ஹரே ।</p>
<p class="Shlok para-style-override-7">ஹரே க்ரு॒ஷ்ண ஹரே க்ரு॒ஷ்ண க்ரு॒ஷ்ண க்ரு॒ஷ்ண ஹரே ஹரே ॥</p>
<p class="Text para-style-override-10">என்ற இந்த மந்திரத்தை மனதால் இருமுறை சொல்லவும் அல்லது தனக்கு விருப்பமான பகவன் நாமாவைக் கூறிக் கொண்டு உணவை மென்று சாப்பிட வேண்டும். இந்த மந்திரத்தில் மொத்தம் பதினாறு பகவந் நாமங்கள் உள்ளன. இருமுறை கூறப்படும் போது முப்பத்திரண்டு திருநாமம் வரும். நமது வாயில் முப்பத்திரண்டு பற்கள் உள்ளன. ஆகவே, மந்திரத்தின் ஒவ்வொரு திருநாமத்திற்கும் ஒருமுறை என்ற விதத்தில் முப்பத்திரண்டு முறை மென்று உட்கொள்வதால் உணவு நன்கு அறைக்கப்பட்டு, உணவு செரிக்க உதவியாக அமைகிறது; உடல்நலத்தையும் அளிக்கிறது. இவ்விதம் உண்பதால், சிறிதளவு உணவிலேயே திருப்தி ஏற்படும். உணவின் சக்தியும் முழுவதும் கிரகிக்கப்படும். மேலும், உண்பதும் பஜனையாகிவிடும்.</p>
<p class="Text">உண்ணும்போது, ஒவ்வொரு தடவை விழுங்கும்போதும், ஒவ்வொரு பிடி உணவிற்கும் பகவந் நாமம் கூறிக் கொண்டு உண்போமேயாகில் அன்ன தோஷமும் விலகுகிறது.</p>
<p class="Text">அழுக்காறு, அவா, வெகுளி, அச்சம், கருமித்தனம், நோய், மனத்தளர்வு — இவற்றோடு உணவு தயார் செய்வதும் உணவருந்துவதும் தவறு. அத்தகைய உணவு செரிக்காது. உடல்நலமும் விளையாது. உணவு உண்ணும் பொழுது சாந்த மனதுடனும் மகிழ்ச்சியுடனும் உண்ண வேண்டும். மனத்தில் காமம், கோபம், லோபம், மோகம் முதலிய கெட்ட எண்ணங்களுக்கு இடம் தரக்கூடாது. அம்மாதிரியான எண்ணங்கள் ஏற்பட்டால், அந்நேரத்தில் உண்பதைத் தவிர்க்கவும். அந்த மன எண்ணங்கள் உணவில் தாக்குதலை ஏற்படுத்திவிடும். இது பற்றி ஒரு நிகழ்ச்சி கூறப்பட்டிருக்கிறது. வீரர்கள் பசுவிடம் பால் கறக்கும் போது, முதலில் கன்றை அவிழ்த்துவிட்டு, அதன் பின் நாயையும் விடுவார்கள். தன் கன்றுக்குப் பின் நாய் வருவதைப் பார்த்து, பசு கோபமடைந்து நாயை முட்ட வரும். அப்போது கன்றைக் கட்டிவிட்டுப் பால் கறப்பார்கள். அந்தப் பாலைப் போர்வீரர்களுக்கு அளிப்பார்கள். அதனால், அவர்களது வீரம் வெறியாக மாறுகிறது என்று நம்பப்படுகிறது.</p>
<p class="Text">இத்தகைய பாலின் தாக்கம் கூடப் பிராணிகளுக்குப் பாதிப்பை ஏற்படுத்துகிறது. ஒரு சமயம் சோதனைக்காகச் சில குதிரைகளுக்கு எருமைப்பாலையும், சில குதிரைகளுக்குப் பசும்பாலையும் பருக வைத்து வளர்த்தனர். ஒரு நாள் எல்லாக் குதிரைகளும் ஓரிடத்திற்குச் செல்ல வேண்டியிருந்தது. வழியில் ஓர் ஆறு குறுக்கிட்டது. எருமைப்பால் பருகி வளர்ந்த குதிரைகள் நீரைக் கண்டதும் நின்று விட்டன. பசும்பால் பருகி வளர்ந்த குதிரைகள் ஆற்றைக் கடந்தன.</p>
<p class="Text">அவ்விதமே எருமைக்கடாவிற்கும் எருதிற்கும் சண்டைமூட்டிப் பார்க்கையில், எருமை எருதைக் கொன்றுவிட்டது. ஆனால், இரண்டையும் வண்டியில் பூட்டும்போது வெய்யிலில் எருமை நாக்கைத் தொங்கவிட்டுக் கொண்டு மூச்சிறைத்தது. எருது திடமாகச் சுமை இழுத்துச் சென்றது. ஏனெனில், எருமைப்பாலில் சாத்விக பலம் கிடையாது; பசும்பாலில் சாத்விக பலம் இருக்கிறது.</p>
<p class="Text">பிராணிகளுடைய பண்பு எவ்விதம் உணவுப் பண்டங்களில் தனது சக்தியைப் பிரதிபலிக்கிறதோ, அவ்விதமே அவற்றின் பார்வையும் உணவுப் பண்டங்களில் பாதிப்பை ஏற்படுத்தும். தீயவர்கள் அல்லது பசியுடன் கூடிய நாயுடைய பார்வை உணவில் படுமானால், அந்த உணவு அசுத்தமாகிறது. இதை எவ்விதம் தூய்மையாக்குவது எனில், உணவில் அதன் பார்வைப்பட்டதும், நாம் அதைப் பார்த்து மகிழ்ச்சியுடன் ‘கடவுளே வந்திருக்கிறார்! அவருக்கு முதலில் உணவு அளிக்க வேண்டும்’ என்று சிறிது அன்னத்தை அளித்த பிறகு உண்ண வேண்டும். அதனால், திருஷ்டி தோஷம் நீங்கி, அந்த உணவு தூய்மையானதாகிறது.</p>
<p class="Text">மற்றொரு விஷயம்: கன்றுகளுக்கு வயிறு நிரம்பப் பால் அளிக்காமல், பால் முழுவதையும் கறந்து கொள்வது பாவம். அந்தப் பால் தூய்மையாய் இராது. பாலில் கன்றுக்கு உரிமை இருப்பதே காரணம். அதன் வயிறு நிரம்ப அளித்து, பிறகு எஞ்சியது சிறிதளவானாலும்கூட, அது மிகவும் தூய்மையானது.</p>
<p class="Text">உணவு உண்பவர் மற்றும் உணவு அளிப்பவர் என்ற இவர்களது மனதும் தூய்மையாக இருக்க வேண்டும். அவர்களது மனம் உணவில் பிரதிபலிக்கும். 1. உணவு உண்பவரைக் காட்டிலும், அளிப்பவரது மனது எந்த அளவு மகிழச்சியுடன் இருக்கிறதோ, அந்த அளவிற்கு அந்த உணவு தூய்மையானதாக, உயர்ந்த வகையாக இருக்கும். 2. உணவளிப்பவர் மகிழ்ச்சியுடன் அளிக்கிறார். ஆனால், உண்பவர் இவலசமாக உணவு கிடைத்துவிட்டது, பணம் மிச்சம், நல்ல உணவு, இதை உண்பதால் பலம் வரும் என்பது போன்ற சுயநல எண்ணத்துடன் உண்பாரேயாகில், அந்த உணவு மத்திய நிலையை சேர்ந்ததாகும். 3. உணவு அளிப்பவர் மனத்தில், ‘இவர் வீட்டைத் தேடி வந்து விட்டார்; செலவழிக்க வேண்டியிருக்கிறது; உணவு தயாரிக்க வேண்டும்; கட்டாயம் உணவு அளித்தாக வேண்டியுள்ளது’ என்பது போன்ற சுயநலத்துடன் உணவளித்தால், அது கீழ்த்தரமானதாகும்.</p>
<p class="Text para-style-override-2">இவ்விஷயம் கீதையில் சிந்தாந்தமாகக் கூறப்படுகிறது—— <span class="char-style-override-20">‘ஸர்வபூ</span><span class="char-style-override-21">4</span><span class="char-style-override-20">தஹிதே ரதா:’ (கீதை 5/25, 12/4)</span>. இதன் கருத்தாவது:— எல்லா உயிரினங்களுக்கும் நன்மை செய்யும் எண்ணம் ஒருவருக்கு எவ்வளவு அதிகமாக இருக்கிறதோ, அந்த அளவுக்கு அவரது பொருட்களும் செயல்களும் தூய்மையானதாக இருக்கும்.</p>
<p class="Book-End-Line para-style-override-4">॥ ஓம் தத் ஸத் ॥<span></span></p>


<p class="Page-Break"> </p>
<p class="First-End-Page-text" id="toc_marker-4">கடைசி பக்கம்</p>

