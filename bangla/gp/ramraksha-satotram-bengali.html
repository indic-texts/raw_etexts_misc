
<p class="First-End-Page para-style-override-1" id="toc_marker-1" xml:lang="en-GB">প্রথম পাতা</p>
<p class="Titel-Page---Shri-Hari">॥ শ্রীহরিঃ ॥</p>
<p class="Title-Page---Book-Name">রামরক্ষাস্তোত্রম্</p>
<p class="Title-Page---Book-Name-Hindi">रामरक्षास्तोत्रम् (बंगला)</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব ॥</p>
<p class="Title-Page---Tavmev-Mata--pita"> </p>
<p class="Title-Page---Gita-Seva-Trust para-style-override-2">গীতা সেবা ট্রাস্ট<span></span></p>


<p class="Page-Break">॥ শ্রীহরিঃ ॥</p>
<p class="Chapter-Heading" id="toc_marker-2">রামরক্ষাস্তোত্রম্</p>
<p class="SHLOK-color">বিনিয়োগঃ</p>
<p class="Text"><span class="char-style-override-1">অস্য শ্রীরামরক্ষাস্তোত্রমন্ত্রস্য বুধকৌশিক ঋষিঃ । শ্রীসীতারামচন্দ্রো দেবতা । অনুষ্টুপ্ ছন্দঃ । সীতা শক্তিঃ । রাং বিজম্ । শ্রীমান্ হনুমান্ কীলকম্ শ্রীরামচন্দ্রপ্রীত্যর্থে রামরক্ষাস্তোত্রজপে বিনিয়োগঃ ।</span></p>
<p class="Text">‘শ্রীরামরক্ষাস্তোত্র’-মন্ত্রের ঋষি বুধকৌশিক, শ্রীসীতা-রামচন্দ্র দেবতা, অনুষ্টুপ ছন্দ, শক্তি সীতা, বীজ রাং, কীলক শ্রীমান হনুমান । শ্রীরামচন্দ্রের প্রীতির (প্রসন্নতার) জন্য ‘রামরক্ষাস্তোত্র’ জপে এই মন্ত্রের বিনিয়োগ (প্রয়োগ ব্যবহার) হয় ।</p>
<p class="SHLOK-color">ধ্যানম্</p>
<p class="Shlok">ধ্যায়েদাজানুবাহুং ধৃতশরধনুষং বদ্ধপদ্মাসনস্থং</p>
<p class="Shlok">পীতং বাসো বসানং নবকমলদলস্পর্ধিনেত্রং প্রসন্নম্ ।</p>
<p class="Shlok">বামাঙ্কারূঢ়সীতামুখকমলমিলল্লোচনং নীরদাভং</p>
<p class="Shlok">নানালঙ্কারদীপ্তং দধতমুরুজটামণ্ডলং রামচন্দ্রম্ ॥</p>
<p class="Text">আজানুলম্বিতভুজ, ধনুর্ধারী, পদ্মাসনে বদ্ধপাদ (পা-দুটি পরস্পর আবদ্ধ করে উপবিষ্ট), পীতবসন, নবপ্রস্ফুটিত পদ্মপত্র-সদৃশ নেত্রদ্বয়ে প্রসন্ন-বদনে বামভাগস্থিতা সীতার মুখকমলে স্থিরদৃষ্টি, নবজলধরশ্যাম, নানালঙ্কারভূষিত জটাজুটধারী শ্রীরামচন্দ্রের ধ্যান করি ।</p>
<p class="SHLOK-color">স্তোত্রম্</p>
<p class="Shlok">চরিতং রঘুনাথস্য শতকোটিপ্রবিস্তরম্ ।</p>
<p class="Shlok">একৈকমক্ষরং পুংসাং মহাপাতকনাশনম্ ॥ ১ ॥</p>
<p class="Text">শ্রীরঘুনাথের চরিতগাথা শতকোটি সংখ্যক-শ্লোকে বিস্তৃত এবং (শ্রীরাম-নামের) এক এক অক্ষর (প্রতিটি অক্ষর) মহাপাতক ধ্বংসকারী ।</p>
<p class="Shlok">ধ্যাত্বা নীলোৎপলশ্যামং রামং রাজীবলোচনম্ ।</p>
<p class="Shlok">জানকীলক্ষ্মণোপেতং জটামুকুটমণ্ডিতম্ ॥ ২ ॥</p>
<p class="Shlok">সাসিচূণধনুর্বাণপাণিং নক্তংচরান্তকম্ ।</p>
<p class="Shlok">স্বলীলয়া জগত্ত্রাতুমাবির্ভূতমজং বিভুম্ ॥ ৩ ॥</p>
<p class="Shlok">রামরক্ষাং পঠেৎ প্রাজ্ঞঃ পাপঘ্নীং সর্বকামদাম্ ।</p>
<p class="Text">নীলোৎপলদলশ্যাম, রাজীবলোচন, জটামুকুটভূষিত (জটারূপ মুকুটভূষিত), অসি(তরবারি)-তূণীর-বাণ-ধনুর্ধারী, রাক্ষসান্তক (রাক্ষসহন্তা), জগৎ-পরিত্রাণে লীলা-বিগ্রহধারী, বিভু (সর্বব্যাপী) শ্রীরামচন্দ্রকে, জনকনন্দিনী সীতা ও সৌমিত্রি লক্ষ্মণ-সহ ধ্যান করে সর্বপাপবিনাশী ও সর্বকামপ্রদ এই রামরক্ষাস্তোত্র পাঠ করবে ।</p>
<p class="Shlok">শিরো মে রাঘবন্ পাতু ভালং দশরথাত্মজন্ ॥ ৪ ॥</p>
<p class="Text">রাঘব আমার মস্তক এবং দশরথাত্মজ (দশরথের পুত্র) আমার ললাট (কপাল) রক্ষা করুন ।</p>
<p class="Shlok">কৌসল্যেয়ো দৃশৌ পাতু বিশ্বামিত্রপ্রিয়ঃ শ্রুতী ।</p>
<p class="Shlok">ঘ্রাণং পাতু মখত্রাতা মুখং সৌমিত্রিবৎসলঃ ॥ ৫ ॥</p>
<p class="Text">কৌশল্যানন্দনং (কৌশল্যার আনন্দবিধায়ক রামচন্দ্র) নেত্রদ্বয়, এবং বিশ্বামিত্রপ্রিয় (মহর্ষি বিশ্বামিত্রের প্রিয় রামচন্দ্র) কর্ণদ্বয় রক্ষা করুন । (মুনিদের) যজ্ঞরক্ষক (শ্রীরামচন্দ্র) (আমার) নাসিকা এবং সৌমিত্রিবৎসল (সুমিত্রানন্দন লক্ষ্মণকে যিনি স্নেহ করেন), (আমার) মুখ রক্ষা করুন ।</p>
<p class="Shlok">জিহ্বাং বিদ্যানিধিঃ পাতু কণ্ঠং ভরতবন্দিতঃ ।</p>
<p class="Shlok">স্কন্ধৌ দিব্যাযুধঃ পাতু ভুজৌ ভগ্নেশকার্যুকঃ ॥ ৬ ॥</p>
<p class="Text">বিদ্যানিধি (সর্ববিদ্যাবিশারদ রামচন্দ্র) আমার জিহ্বা রক্ষা করুন এবং আমার কণ্ঠকে রক্ষা করুন ভরতবন্দিত (ভরত যাঁর বন্দনা করেছেন সেই রাম) । দিব্যায়ুধ (দিব্য অস্ত্রধারী রাম) আমার স্কন্ধদ্বয়কে এবং ভগ্নে শকার্মুক (হরধনুভঙ্গকারী রামচন্দ্র) আমার বাহুদ্বয়কে রক্ষা করুন ।</p>
<p class="Shlok">করৌ সীতাপতিঃ পাতু হৃদয়ং জামদগ্নিযজিৎ ।</p>
<p class="Shlok">মধ্যং পাতু স্বরধ্বংসী নাভিং জাম্ববদাশ্রয়ঃ ॥ ৭ ॥</p>
<p class="Text">সীতাপতি (রামচন্দ্র) হস্তদ্বয়, জামদগ্ন্যাজিৎ (জমদগ্নি পুত্র পরশুরামকে যিনি জয় করেছেন) আমার হৃদয়কে, খরধ্বংসী (খর নামক রাক্ষসকে ধ্বংসকারী রাম) আমার শরীরের মধ্যভাগ এবং জাম্ববদাশ্রয় (ভল্লুকরাজ জাম্ববানের আশ্রয়দাতা মিত্র শ্রীরামচন্দ্র) আমার নাভিদেশ রক্ষা করুন ।</p>
<p class="Shlok">সুগ্রীবেশঃ কটী পাতু সক্থিনী হনুমৎ প্রভুঃ ।</p>
<p class="Shlok">ঊরূ রঘূত্তমঃ পাতু রক্ষঃকুলবিনাশকৃৎ ॥ ৮ ॥</p>
<p class="Text">সুগ্রীবেশ (বানররাজ সুগ্রীবের প্রভু ও মিত্র) আমার কটীদেশ (কোমর), হনুমৎপ্রভু (বীরভক্ত হনুমানের প্রভু) আমার সক্থিদ্বয় (জানুর উপরিভাগ) এবং রাক্ষসবংশ-ধড়্গবংসকারী রঘুশ্রেষ্ঠ (শ্রীরামচন্দ্র) আমার ঊরুদ্বয় রক্ষা করুন । (সক্থি এবং ঊরু— এই উভয় পদই সমানার্থক) ।</p>
<p class="Shlok">জানুনী সেতুকৃৎপাতু জঙ্ঘে দশমুখান্তকঃ ।</p>
<p class="Shlok">পাদৌ বিভীষণশ্রীদঃ পাতু রামোঽখিলং বপুঃ ॥ ৯ ॥</p>
<p class="Text">সেতুকৃৎ (সমুদ্রে সেতুবন্ধনকারী রামচন্দ্র) আমার জানুদ্বয় (দুই হাঁটু), দশমুখান্তক (দশানন রাবণের সংহারক) আমার জঙ্ঘাদ্বয় (ঊরুদ্বয়), বিভীষণশ্রীদ (বিভীষণকে ঐশ্বর্য ও রাজ্য প্রদানকারী) আমার পদদ্বয় এবং রাম (রঘুনন্দন শ্রীরামচন্দ্র) আমার সমগ্র শরীর রক্ষা করুন ।</p>
<p class="Shlok">এতাং রামবলোপেতাং রক্ষাং যন্ সুকৃতী পঠেৎ ।</p>
<p class="Shlok">স চিরায়ুঃ সুখী পুত্রী বিজয়ী বিনয়ী ভবেৎ ॥ ১০ ॥</p>
<p class="Text">যে সুকৃতিমান (পুণ্যবান) পুরুষ শ্রীরামচন্দ্রের বলে বলীয়ান এই রক্ষামন্ত্র পাঠ করেন, তিনি দীর্ঘায়ু, সুখী, পুত্রবান, বিজয়ী এবং বিনয়সম্পন্ন হন ।</p>
<p class="Shlok">পাতালভূতলব্যোমচারিণশ্ছদ্মচারিণঃ ।</p>
<p class="Shlok">ন দ্রষ্টুমপি শক্তাস্তে রক্ষিতং রামনামভিঃ ॥ ১১ ॥</p>
<p class="Text">পাতালে (পৃথিবীর নিম্নতলদেশে), ভূতলে (পৃথিবীর উপরিতলে) এবং আকাশে বিচরণকারী ছদ্মবেশী (শত্রুরা) রামনামে সুরক্ষিত পুরুষকে (ব্যক্তিকে) দেখতেও পায় না ।</p>
<p class="Shlok">রামেতি রামভদ্রেতি রামচন্দ্রেতি বা স্মরন্ ।</p>
<p class="Shlok">নরো ন লিপ্যতে পাপৈর্ভুক্তিং মুক্তিং চ বিন্দতি ॥ ১২ ॥</p>
<p class="Text">রাম, রামভদ্র, রামচন্দ্র— এই নাম ত্রয় স্মরণ করলে কোনও মানুষই পাপে লিপ্ত হয় না, অথচ (পার্থিব) সুখ উপভোগ করে (দেহান্তে) মুক্তিপ্রাপ্ত হয় ।</p>
<p class="Shlok">জগজ্জৈত্রৈকমন্ত্রেণ রামনাম্নাভিরক্ষিতম্ ।</p>
<p class="Shlok">যন্ কণ্ঠে ধারয়েত্তস্য করস্থাঃ সর্বসিদ্ধয়ঃ ॥ ১৩ ॥</p>
<p class="Text">জগজ্জয়ী (বিশ্বজয়কারী) একমাত্র মন্ত্র এই রাম নামে সুরক্ষিত স্তোত্র যিনি কণ্ঠে ধারণ করেছেন (কণ্ঠস্থ বা মুখস্থ করেছেন), সকল সিদ্ধিই তাঁর করতলগত ।</p>
<p class="Shlok">বজ্রপঞ্জরনামেদং যো রামকবচং স্মরেৎ ।</p>
<p class="Shlok">অব্যাহতাজ্ঞঃ সর্বত্র লভতে জয়মঙ্গলম্ ॥ ১৪ ॥</p>
<p class="Text">যিনি বজ্রপঞ্জর (বজ্রের ন্যায় দৃঢ় শরীরাস্থি যাঁর) নামক এই রামকবচ (সর্বদা) স্মরণ (জপ) করেন, তাঁর নির্দেশ অনুল্লঙ্ঘনীয় (কেউই উল্লঙ্ঘন করতে পারে না) এবং তিনি সর্বত্র বিজয়ী ও কল্যাণপ্রাপ্ত হন ।</p>
<p class="Shlok">আদিষ্টবান্যথা স্বপ্নে রামরক্ষামিমাং হরঃ ।</p>
<p class="Shlok">তথা লিখিতবান্ প্রাতঃ প্রবুদ্ধো বুধকৌশিকঃ ॥ ১৫ ॥</p>
<p class="Text">ভগবান শিব ৱুধকৌশিককে স্বপ্নে এই রামরক্ষাকবচ যে রকম বলেছিলেন, জাগরিত হয়ে তিনি (বুধকৌশিক) ঠিক সেই রকমই (অবিকল) লিখে রেখেছিলেন ।</p>
<p class="Shlok">আরামঃ কল্পবৃক্ষাণাং বিরামঃ সকলাপদাম্ ।</p>
<p class="Shlok">অভিরামস্ত্রিলোকানাং রামঃ শ্রীমান্স নঃ প্রভুঃ ॥ ১৬ ॥</p>
<p class="Text">কল্পতরুর (আকাঙ্ক্ষিত সকল বস্তুপ্রদাতা বৃক্ষের) উদ্যান-স্বরূপ অথচ বিপদসমূহের নিবৃত্তিকর্তা, ত্রিলোকে রমণীয়তম (সুন্দরশ্রেষ্ঠ) সর্বশ্রীমণ্ডিত রাম-ই আমার প্রভু ।</p>
<p class="Shlok">তরুণৌ রূপসম্পন্নৌ সুকুমারৌ মহাবলৌ ।</p>
<p class="Shlok">পুণ্ডরীকবিশালাক্ষৌ চীরকৃষ্ণাজিনাম্বরৌ ॥ ১৭ ॥</p>
<p class="Shlok">ফলমূলাশিনৌ দান্তৌ তাপসৌ ব্রহ্মচারিণৌ ।</p>
<p class="Shlok">পুত্রৌ দশরথস্যৈতৌ ভ্রাতরৌ রামলক্ষ্মণৌ ॥ ১৮ ॥</p>
<p class="Shlok">শরণ্যৌ সর্বসত্ত্বানাং শ্রেষ্ঠৌ সর্বধনুষ্মতাম্ ।</p>
<p class="Shlok">রক্ষঃকুলনিহন্তারৌ ত্রায়েতাং নো রঘূত্তমৌ ॥ ১৯ ॥</p>
<p class="Text">তরুণ-রূপবান, সুকুমার, মহাবলী, বিশালকমলাক্ষ, চীরবস্ত্র ও কৃষ্ণমৃগচর্মপরিহিত, ফলমূলাহারী, সংযমী, ব্রহ্মচারী, তাপস, প্রাণিসমূহের আশ্রয়, শ্রেষ্ঠ ধনুর্ধর, রাক্ষস-কুলহন্তা, দশরথতনয় রাঘবশ্রেষ্ঠ ভ্রাতৃদ্বয় (রাম-লক্ষ্মণ) আমাদের রক্ষা করুন ।</p>
<p class="Shlok">আত্তসজ্জধনুষাবিষুস্পৃশাবক্ষয়াশুগনিষঙ্গসঙ্গিনৌ ।</p>
<p class="Shlok">রক্ষণায় মম রামলক্ষ্মণাবগ্রতঃ পথি সদৈব গচ্ছতাম্ ॥ ২০ ॥</p>
<p class="Text">গৃহীত-জ্যাবন্ধ-ধনুর্বাণ (জ্যাযুক্ত ধনুর্বাণধারী) ও দ্রুতগামী অক্ষয়-বাণপূর্ণ-তূণীরধারী রাম-লক্ষ্মণ আমাকে অগ্রপথে রক্ষা করুন ।</p>
<p class="Shlok">সংনদ্ধঃ কবচী খঙ্গী চাপবাণধরো যুবা ।</p>
<p class="Shlok">গচ্ছন্ মনোরথান্নশ্চ রামঃ পাতু সলক্ষ্মণঃ ॥ ২১ ॥</p>
<p class="Text">দেহ-সংন্যস্ত কবচবান (শরীরের সঙ্গে কবচ আবদ্ধ হয়ে আছে এমন), খড়গ ও ধনুর্ধারী যুবাপুরুষ শ্রীরামচন্দ্র (ভাই) লক্ষ্মণকে সঙ্গে নিয়ে অগ্রপথে আমাদের মনোরথ পূর্ণ করে রক্ষা করুন ।</p>
<p class="Shlok">রামো দাশরথিঃ শূরো লক্ষ্মণানুচরো বলী ।</p>
<p class="Shlok">কাকুৎস্থঃ পুরুষঃ পূর্ণঃ কৌসল্যেয়ো রঘূত্তমঃ ॥ ২২ ॥</p>
<p class="Shlok">বেদান্তবেদ্যো যজ্ঞেশঃ পুরাণপুরুষোত্তমঃ ।</p>
<p class="Shlok">জানকীবল্লভঃ শ্রীমানপ্রমেয়পরাক্রমঃ ॥ ২৩ ॥</p>
<p class="Shlok">ইত্যেতানি জপন্ নিত্যং মদ্ভক্তঃ শ্রদ্ধয়ান্বিতঃ ।</p>
<p class="Shlok">অশ্বমেধাধিকং পুণ্যং সম্প্রাপ্নোতি ন সংশয়ঃ ॥ ২৪ ॥</p>
<p class="Text">(ভগবান শঙ্কর ঋষি বুধকৌশিককে স্বপ্নে রামরক্ষাকবচ বলে আরও বললেন— ) আমার ভক্ত নিত্য (প্রত্যহ)—রাম (রমণীয়), দাশরথি (দশরথতনয়), শূর (বীর), লক্ষ্মণানুচর (ভ্রাতা লক্ষ্মণ যাঁর অনুগামী), বলী (বলবান) কাকুৎস্থ (ককুৎস্থ-বংশজাত), পুরুষ (পৌরুষবান), পূর্ণ (সর্বগুণে গুণান্বিত), কৌসল্যেয় (কৌশল্যানন্দন), রঘূত্তম (মহারাজ রঘু বংশের শ্রেষ্ঠ পুরুষ), বেদান্তবেদ্য (উপনিষদ্ ও বেদান্তদর্শন দ্বারা যাঁকে জানা যায়), যজ্ঞেশ (যজ্ঞের অধিদেবতা বিষ্ণু), পুরাণপুরুষোত্তম (শ্রেষ্ঠ পৌরাণিক পুরুষ), জানকীবল্লভ (সীতাপতি), শ্রীমান (লক্ষ্মীবান্কান্তিবান) এবং অপ্রমেয় পরাক্রম (যাঁর পরাক্রম বা শক্তির পরিমাপ করা যায় না)— এই পুণ্যনামগুলি নিত্য (প্রত্যহ) শ্রদ্ধাপূর্বক জপ করলে অশ্বমেধযজ্ঞেরও অধিক ফল প্রাপ্ত হবে— এ বিষয়ে কোনও সন্দেহ নেই ।</p>
<p class="Shlok">রামং দূর্বাদলশ্যামং পদ্মাক্ষং পীতবাসসম্ ।</p>
<p class="Shlok">স্তুবন্তি নামভির্দিব্যৈর্ন তে সংসারিণো নরাঃ ॥ ২৫ ॥</p>
<p class="Text">নবদূর্বাদলশ্যাম, কমলনয়ন, পীতাম্বর শ্রীরামচন্দ্রের এই স্বর্গীয় (দিব্য) নামগুলি (নিত্য) স্তব করলে মানুষ সংসারচক্রে আবদ্ধ হয় না ।</p>
<p class="Shlok">রামং লক্ষ্মণপূর্বজং রঘুবরং সীতাপতিং সুন্দরং</p>
<p class="Shlok">কাকুৎস্থং করুণার্ণবং গুণনিধিং বিপ্রপ্রিয়ং ধার্মিকম্ ।</p>
<p class="Shlok">রাজেন্দ্রং সত্যসন্ধং দশরথতনয়ং শ্যামলং শান্তমূর্তিং</p>
<p class="Shlok">বন্দে লোকাভিরামং রঘুকুলতিলকং রাঘবং রাবণারিম্ ॥ ২৬ ॥</p>
<p class="Text">শ্রীমান লক্ষ্মণের অগ্রজ (শ্রীমান, লক্ষ্মণের জ্যেষ্ঠভ্রাতা), রঘুকুলশ্রেষ্ঠ, সীতাপতি, সুন্দর, ককুৎস্থকুল-নন্দন, করুণা-সাগর, গুণনিধান (সর্বগুণাধার), ব্রাহ্মণভক্ত (ব্রাহ্মণগণ যাঁকে ভক্তি করেন—যিনি ব্রাহ্মণগণকে ভক্তি করেন), পরম ধার্মিক, রাজরাজেশ্বর, সত্যনিষ্ঠ, দশরথতনয় (দশরথের পুত্র), নবদূর্বাদল-শ্যাম, শান্তমূর্তি, ত্রিলোকসুন্দর (ত্রিভুবনে সুন্দরতম), রঘুকুলতিলক (রঘুবংশের গৌরববিধায়ক), রাবণারি (রাবণের শত্রু), রাঘব, ভগবান শ্রীরামকে (আমি) বন্দনা করি ।</p>
<p class="Shlok">রামায় রামভদ্রায় রামচন্দ্রায় বেধসে ।</p>
<p class="Shlok">রঘুনাথায় নাথায় সীতায়াঃ পতয়ে নমঃ ॥ ২৭ ॥</p>
<p class="Text">রাম (আনন্দদাতা), রামভদ্র (কল্যাণবিধাতা), রামচন্দ্র (আনন্দস্বরূপ) বিধাতা (বিষ্ণু-স্বরূপ), রঘুনাথ (রঘুকুলতিলক), প্রভু (জগৎপ্রভু), সীতাপতি (জানকীবল্লভ) রামচন্দ্রকে নমস্কার করি ।</p>
<p class="Shlok">শ্রীরাম রাম রঘুনন্দন রাম রাম শ্রীরাম রাম ভরতাগ্রজ রাম রাম ।</p>
<p class="Shlok">শ্রীরাম রাম রণকর্কশ রাম রাম শ্রীরাম রাম শরণং ভব রাম রাম ॥ ২৮ ॥</p>
<p class="Text">হে রঘুনন্দন শ্রীরাম ! হে ভরতাগ্রজ শ্রীরাম ! হে রণদুর্জয় (যুদ্ধে যাঁকে জয় করা দুঃসাধ্য) শ্রীরাম ! হে প্রভু শ্রীরাম ! আপনিই আমার আশ্রয় । (আমি আপনার শরণাগত) ।</p>
<p class="Shlok">শ্রীরামচন্দ্রচরণৌ মনসা স্মরামি শ্রীরামচন্দ্রচরণৌ বচসা গৃণামি ।</p>
<p class="Shlok">শ্রীরামচন্দ্রচরণৌ শিরসা নমামি শ্রীরামচন্দ্রচরণৌ শরণং পপদ্যে ॥ ২৯ ॥</p>
<p class="Text">শ্রীরামচন্দ্রের চরণযুগল মনে মনে স্মরণ করি, বাক্যে শ্রীরামচন্দ্রের চরণযুগলের গুণ-কীর্তন করি, অবনতমস্তকে শ্রীরামচন্দ্রের চরণযুগল বন্দনা (প্রণাম) করি এবং শ্রীরামচন্দ্রের চরণযুগলেই শরণ (আশ্রয়) গ্রহণ করি ।</p>
<p class="Shlok">মাতা রামো মৎ পিতা রামচন্দ্রঃ স্বামী রামো মৎ সখা রামচন্দ্রঃ ।</p>
<p class="Shlok">সর্বস্বং মে রামচন্দ্রো দয়ালুর্নান্যং জানে নৈব জানে ন জানে ॥ ৩০ ॥</p>
<p class="Text">রাম আমার মাতা, রাম আমার পিতা, রাম আমার স্বামী (প্রভু), রাম আমার সখা, দয়াময় রামচন্দ্রই আমার সর্বস্ব । শ্রীরাম বিনা আমি আর কিছুই জানি না, কাউকেই জানি না ।</p>
<p class="Shlok">দক্ষিণে লক্ষ্মণো যস্য বামে চ জনকাত্মজা ।</p>
<p class="Shlok">পুরতো মারুতির্যস্য তং বন্দে রঘুনন্দনম্ ॥ ৩১ ॥</p>
<p class="Text">যাঁর দক্ষিণপার্শ্বে লক্ষ্মণ, বামপার্শ্বে জনকনন্দিনী সীতা এবং সম্মুখে পবনপুত্র হনুমান বিরাজমান, সেই রঘুনন্দন রামচন্দ্রকে বন্দনা করি ।</p>
<p class="Shlok">লোকাভিরামং রণরঙ্গধীরং রাজীবনেত্রং রঘুবংশনাথম্ ।</p>
<p class="Shlok">কারুণ্যরূপং করুণাকরং তং শ্রীরামচন্দ্রং শরণং প্রপদ্যে ॥ ৩২ ॥</p>
<p class="Text">যিনি ত্রিলোকরমণীয়-কমলনয়ন-রঘুকুলনায়ক, রণক্ষেত্রে যিনি ধীর (অচঞ্চল), করুণার মূর্ত বিগ্রহ, করুণাকর সেই শ্রীরামচন্দ্রের শরণাগত হলাম ।</p>
<p class="Shlok">মনোজবং মারুততুল্যবেগং জিতেন্দ্রিয়ং বুদ্ধিমতাং বরিষ্ঠম্ ।</p>
<p class="Shlok">বাতাত্মজং বানরযূথমুখ্যং শ্রীরামদূতং শরণং প্রপদ্যে ॥ ৩৩ ॥</p>
<p class="Text">মনের সমান গতিসম্পন্ন (দ্রুতগতি) এবং বায়ুর তুল্য বেগবান, পরম জিতেন্দ্রিয় ও বুদ্ধিমানদের মধ্যে শ্রেষ্ঠ, পবন-নন্দন, বানরশ্রেষ্ঠ রামদূত শ্রীহনুমানের শরণাগত হলাম ।</p>
<p class="Shlok">কূজন্তং রামরামেতি মধুরং মধুরাক্ষরম্ ।</p>
<p class="Shlok">আরুহ্য কবিতাশাখাং বন্দে বাল্মীকিকোকিলম্ ॥ ৩৪ ॥</p>
<p class="Text">কবিতারূপ শাখায় আরূঢ় হয়ে মধুরাক্ষরসমন্বিত মধুর রাম-নাম কূজনকারী কোকিলরূপী বাল্মীকি কবিকে বন্দনা করি ।</p>
<p class="Shlok">আপদামপহর্তারং দাতারং সর্বসম্পদাম্ ।</p>
<p class="Shlok">লোকাভিরামং শ্রীরামং ভূয়ো ভূয়ো নমাম্যহম্ ॥ ৩৫ ॥</p>
<p class="Text">সকল বিপত্তারণ (বিপদ থেকে উদ্ধারকারী), সর্বৈশ্বর্যদাতা, লোকরঞ্জক শ্রীরামচন্দ্রকে বারংবার প্রণাম করি ।</p>
<p class="Shlok">ভর্জনং ভববীজানামর্জনং সুখসম্পদাম্ ।</p>
<p class="Shlok">তর্জনং যমদূতানাং রামরামেতি গর্জনম্ ॥ ৩৬ ॥</p>
<p class="Text">উচ্চৈঃস্বরে রামনাম ঘোষণা করলে সংসারবীজ (সাংসারিক কামনা-বাসনারূপ বীজ) ভর্জিত (আগুনে ভাজা) হয়ে শুষ্ক হয়ে যায়, সকল সুখ-সম্পদ অর্জিত হয় এবং যমদূতগণ তাড়িত হয়ে ভয়ে পলায়ন করে ।</p>
<p class="Shlok">রামো রাজমণিঃ সদা বিজয়তে রামং রমেশং ভজে</p>
<p class="Shlok">রামণাভিহতা নিশাচরচমূ রামায় তস্মৈ নমঃ ।</p>
<p class="Shlok">রামান্নাস্তি পরায়ণং পরতরং রামস্য দাসো।়স্ম্যহং</p>
<p class="Shlok">রামে চিত্তলয়ঃ সদা ভবতু মে ভো রাম মামুদ্ধর ॥ ৩৭ ॥</p>
<p class="Text">নৃপশ্রেষ্ঠ রামচন্দ্র সর্বদা বিজয়ী হোন । (আমি) লক্ষ্মীপতি ভগবান শ্রীরামচন্দ্রের ভজনা করি । রাক্ষসসৈন্যসমূহ ধ্বংসকারী শ্রীরামচন্দ্রকে প্রণাম । শ্রীরামচন্দ্র অপেক্ষা শ্রেষ্ঠ আশ্রয় আর কেউ নেই । আমি শ্রীরামচন্দ্রের দাস । আমার চিত্ত (মনঃবুদ্ধি) শ্রীরামচন্দ্রে সর্বদা লীন হোক । হে রাম ! আমায় উদ্ধার কর ।</p>
<p class="Shlok">রাম রামেতি রামেতি রমে রামে মনোরমে ।</p>
<p class="Shlok">সহস্রনাম তত্তুল্যং রামনাম বরাননে ॥ ৩৮ ॥</p>
<p class="Text">(মহাদেব পার্বতীদেবীকে বললেন)— হে প্রসন্নাননে ! রাম-নাম (বিষ্ণু)-সহস্রনাম তুল্য (কল্যাণকারী) । আমি সর্বদা ‘রাম-রাম-রাম’্ এই মনোরম রাম-নামে আসক্ত হয়ে আছি ।</p>
<p class="Chapter-End para-style-override-2">শ্রীৱুধকৌশিকমুনিবিরচিত শ্রীরামরক্ষাস্তোত্র সমাপ্ত ॥<span></span></p>


<p class="Page-Break"> </p>
<p class="First-End-Page" id="toc_marker-3" xml:lang="en-GB">শেষ পাতা</p>

