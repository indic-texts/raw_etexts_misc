
<p class="First-End-Page para-style-override-1" id="toc_marker-1" xml:lang="en-GB">প্রথম পাতা</p>
<p class="Titel-Page---Shri-Hari">॥ শ্রীহরিঃ ॥</p>
<p class="Title-Page---Book-Name">ঈশ্বরকে মানবো কেন ?</p>
<p class="Title-Page---Book-Name-Hindi">हम ईश्वरको क्यों मानें? (बंगला)</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব ॥</p>
<p class="Title-Page---Tavmev-Mata--pita"> </p>
<p class="Title-Page---Author-Name">শ্রদ্ধেয় স্বামী শ্রীরামসুখদাসজী মহারাজ</p>
<p class="Title-Page---Gita-Seva-Trust para-style-override-2">গীতা সেবা ট্রাস্ট<span></span></p>


<p class="Page-Break">॥ শ্রীহরি ॥</p>
<p class="Chapter-Heading" id="toc_marker-2">ঈশ্বরকে মানবো কেন ?</p>
<p class="Text">অন্যান্য দর্শন থেকে গীতায় ঈশ্বরবাদ বিশেষরূপে বলা হয়েছে । ন্যায়, বৈশেষিক, যোগ, সাংখ্য, পূর্ব-মীমাংসা এবং উত্তরমীমাংসা—এই ছয়টি দর্শনের একমাত্র উদ্দেশ্য হল জীবের কল্যাণসাধন । কিন্তু এতে মুখ্যভাবে ঈশ্বরের বর্ণনা নেই । এর মধ্যে ন্যায়দর্শনে, ‘যা কিছু হচ্ছে সব ঈশ্বরের ইচ্ছাতেই হচ্ছে’—এইরূপে ঈশ্বরকে বরণ করা হলেও, মুক্তির জন্য ঈশ্বরের প্রয়োজনীয়তা স্বীকার করা হয়নি । এই দর্শন একুশ প্রকারের দুঃখের বিনাশকেই মুক্তির কারণ বলে জানিয়েছে । ‘বৈশেষিকদর্শনে’-ও জীবকল্যাণে ঈশ্বরের প্রয়োজনের কথা না বলে, আধ্যাত্মিক, আধিদৈবিক এবং আধিভৌতিক, এই ত্রিতাপ-নাশেরই আলোচনা করা হয়েছে । ‘যোগদর্শনে’ প্রধানতঃ চিত্তবৃত্তি -নিরোধের কথাই বলা হয়েছে । চিত্তবৃত্তি-নিরোধে স্বরূপে স্থিতি হয়ে যায় । অবশ্য চিত্তবৃত্তি -নিরোধের সাধনায় ঈশ্বরের প্রণিধান বা শরণাগতিকেও একটি উপায় হিসাবে দেখানো হয়েছে, কিন্তু সেই উপায়কে মুখ্যভাবে ধরা হয়নি । ‘সাংখ্যদর্শন’ এবং ‘পূর্বমীমাংসা’ জীবের কল্যাণের জন্য ঈশ্বরের কোনো প্রয়োজনীয়তা স্বীকার করে না । ‘উত্তর-মীমাংসা’-তে (বেদান্ত-দর্শনে) ঈশ্বরের প্রসঙ্গ বিশেষ-ভাবে আসেনি, বস্তুতঃ জীব এবং ব্রহ্মের একত্ত্বের কথাই সেখানে বিশেষভাবে আলোচিত হয়েছে । বৈষ্ণব আচার্যগণ ঈশ্বরের বিশেষত্ত্বের কথা জানালেও, গীতাতে যে ভাবে বিবৃত হয়েছে, সেইভাবে তাঁরা প্রকাশ করেননি ।</p>
<p class="Text">গীতায় ঈশ্বরভক্তির কথা প্রধানরূপে এসেছে । অর্জুন যতক্ষণ পর্যন্ত ভগবানের শরণাগত না হয়েছেন, ততক্ষণ ভগবান কোনো উপদেশ দেননি । যখন অর্জুন ভগবানের শরণাগত হয়ে নিজের কল্যাণ সম্বন্ধে জিজ্ঞাসা করলেন, তখন ভগবান গীতার উপদেশ দিতে আরম্ভ করলেন । উপদেশের শেষেও ভগবান ‘মামেকং শরণং ব্রজ’ (১৮ ।৬৬) বলে নিজের প্রতি শরণাগতিকে অত্যন্ত গোপনীয় এবং শ্রেষ্ঠ বলে জানিয়েছেন এবং অর্জুনও ‘<span class="char-style-override-1">করিষ্যে বচনং তব</span>’ (১৮ ।৭৩) বলে পূর্ণ শরণাগতি স্বীকার করেছেন ।</p>
<p class="Text">গীতোক্ত কর্মযোগেও ঈশ্বরের আদেশরূপে ঈশ্বরেরই প্রাধান্য দেওয়া হয়েছে । যেমন ‘<span class="char-style-override-1">কর্মণ্যেবাধিকারস্তে মা ফলেষু কদাচন</span>’ (২ ।৪৭) ‘<span class="char-style-override-1">যোগস্থঃ কুরু কর্মাণি</span>’ (২ ।৪৮) ‘<span class="char-style-override-1">নিয়তং কুরু কর্ম ত্বম্</span>’ (৩ ।৮) ‘<span class="char-style-override-1">কুরু কর্মৈব তস্মাৎ ত্বম্</span>’ (৪ ।১৫) ইত্যাদি । এইরূপে গীতোক্ত জ্ঞানযোগেও ঈশ্বরের অব্যভিচারিণী ভক্তিকে জ্ঞানপ্রাপ্তির সাধন বলে জানানো হয়েছে (১৩ ।১০, ১৪ ।২৬) ।</p>
<p class="Text">গীতার মূল শ্লোকসমূহ অবলোকন করলে দেখা যায় যে জীবের কল্যাণের জন্য ঈশ্বরের প্রয়োজন অত্যধিক ।</p>
<p class="Sub-Heading" xml:lang="en-US">জ্ঞাতব্য</p>
<p class="Text">প্রশ্ন—ঈশ্বরকে আমরা কেন মানব (স্বীকার করব) ?</p>
<p class="Text">উত্তর—ঈশ্বর আছেন, তাই মানতে হয় ।</p>
<p class="Text">প্রশ্ন—ঈশ্বর যে আছেন, তার প্রমাণ কী ?</p>
<p class="Text">উত্তর—জগতে যে সকল বস্তু দেখা যায় তার কেউ না কেউ নির্মাতা আছেন কেননা, সৃষ্টিকর্তা ব্যতিরেকে কোনো বস্তু তৈরি হয় না । তেমনই সমুদ্র, পৃথিবী, চন্দ্র, সূর্য, বায়ু, নক্ষত্রাদি যা কিছু আমরা দেখতে পাই তারও কেউ নির্মাণকারী নিশ্চয়ই আছেন । এই সমস্ত জিনিসের রচয়িতা আমাদের মতো কোনো সামান্য মানুষ নিশ্চয়ই নন । এর নির্মাণকর্তা বা রচয়িতা এক সর্বসমর্থ ঈশ্বরই হতে পারেন । দ্বিতীয়তঃ, সমুদ্রের নিজ মর্যাদায় অধিষ্ঠিত থাকা, চন্দ্র-সূের্যর নিয়মিত সময়ে উদয়-অস্ত হওয়া—এসবের নিয়ন্ত্রণকারী এবং সঞ্চালক নিশ্চয়ই কেউ আছেন । এদের নিয়ামক সর্বসমর্থ ঈশ্বরই হতে পারেন ।</p>
<p class="Text">প্রশ্ন—সমুদ্র, পৃথিবী, চন্দ্র ইত্যাদির সৃষ্টি এবং পরিচালনা তো প্রকৃতি করে । সব কিছু প্রকৃতির দ্বারাই হয় । তাহলে ঈশ্বরকে সৃষ্টিকর্তা এবং নিয়ামক বলে কেন মানবো ?</p>
<p class="Text">উত্তর—অামি আপনাকে জিজ্ঞাসা করছি, প্রকৃতি জড়, না চেতন অর্থাৎ তাতে চৈতন্য আছে কি নেই ? যদি আপনি প্রকৃতিকে জ্ঞান- চৈতন্যসম্পন্ন বলে মনে করেন, তাহলে তাকেই আমি ‘ঈশ্বর’ বলছি । আমাদের শাস্ত্রে শক্তিকেও ঈশ্বর বলে বর্ণনা করা হয়েছে । অতএব আপনার এবং আমার মেনে নেওয়াতে মাত্র শব্দের প্রভেদ, আসল তত্ত্বে কোনো ভেদ নেই । আর যদি মনে করেন প্রকৃতি জড় পদার্থ, তাহলে জড় প্রকৃতির দ্বারা জ্ঞানপূর্বক ক্রিয়া কখনও হওয়া সম্ভব নয় । প্রাণী সৃষ্টি, তাদের শুভাশুভ কর্মের ফল দেওয়া ইত্যাদি কর্ম জড় প্রকৃতির দ্বারা কখনও সম্ভব নয় । কারণ জ্ঞানপূর্বক ক্রিয়া ছাড়া জগতের প্রাণীদের সুচারুভাবে সঞ্চালন হতে পারে না । জড়প্রকৃতিতে পরিবর্তন হতে পারে, কিন্তু তাতে জ্ঞানপূর্বক কর্ম সম্পাদনের শক্তি নেই । সেইজন্য ‘ভগবান আছেন’—তা মানতেই হবে ।</p>
<p class="Text">এক পক্ষ বলছেন ‘ঈশ্বর নেই’, দ্বিতীয় পক্ষ বলছেন ‘ঈশ্বর আছেন’ । যদি ‘ঈশ্বর নেই’—একথাই সত্য বলে প্রমাণিত হয়, তাহলেও আস্তিক এবং নাস্তিক দুই পক্ষই সমান ভাবে থাকবে অর্থাৎ যাঁরা ঈশ্বর মানেন তাঁদের কোনো ক্ষতি হবে না । কিন্তু যদি ‘ঈশ্বর আছেন’— এই কথাই সত্য বলে প্রমাণিত হয়, তবে যাঁরা ঈশ্বর মানেন তাঁদের ঈশ্বর প্রাপ্তি হবে এবং ঈশ্বরকে যাঁরা মানেন না তাঁরা রিক্ত থেকে যাবেন । সুতরাং ‘ঈশ্বর আছেন’ এরূপ স্বীকার করাই সকলের পক্ষে লাভজনক । কিন্তু শুধু ঈশ্বরকে মেনে সন্তুষ্ট হলেই চলবে না, তাঁকে লাভ করতে হবে কারণ, তাঁকে পাবার সামর্থ্য সকল মানুষেরই আছে ।</p>
<p class="Text">প্রাপ্তিযোগ্য কোনো বস্তু থাকলে তবেই তার সম্বন্ধে বিধিনিষেধ বাক্য প্রযোজ্য হয়—‘<span class="char-style-override-1">প্রাপ্তৌ সত্যাং নিষেধঃ</span>’ । এ কথা কেউ বলা প্রয়োজন মনে করে না যে, ‘ঘোড়ার ডিম হয় না’ । কারণ যা হতেই পারে না তার প্রসঙ্গে নিষেধ করাই অবাস্তব । তেমনি যদি ঈশ্বর না-ই থাকেন তাহলে—‘ঈশ্বর নেই’—একথা বলার মানেই হয় না । সুতরাং ‘ঈশ্বর নেই’ বলাতেই প্রমাণিত হয় যে তিনি আছেন ।</p>
<p class="Text">যে ব্যক্তি ইংরাজী ভাষার অস্তিত্ত্ব মানেন, তিনিই তা শেখবার চেষ্টা করতে পারেন, পড়াশুনা করে ইংরাজী ভাষা আয়ত্ব করতে পারেন । কিন্তু যাঁরা ইংরাজী ভাষার অস্তিত্বই স্বীকার করেন না, তাঁরা তা শেখবার প্রয়াস কেন করবেন ? যেমন, কারোর যদি ইংরাজীতে ‘তার’ (টেলিগ্রাম) আসে, সে ইংরাজী জানা ব্যক্তির দ্বারা তার মর্মোদ্ধার করে জানতে পারে যে তার কেউ খুব অসুস্থ এবং সেস্থানে গিয়ে সৎযই সে যদি জানতে পারে লোকটি ঠিকই অসুস্থ ছিল তখন তাকে বিশ্বাস করতেই হয় যে তারটি যখন ইংরাজী ভাষাতে লেখা তখন ইংরাজী ভাষা যথার্থই আছে । যে ব্যক্তি ঈশ্বর প্রাপ্তির জন্য সত্যি সত্যি আগ্রহী তাঁর সঙ্গে সাধারণ ব্যক্তির (যাঁরা ঈশ্বর লাভের জন্য সচেষ্ট নন) অনেক পার্থক্য দেখা যায় । তাঁর সঙ্গ করলে, কথা শুনলে মনে শান্তি পাওয়া যায় । শুধু মানুষের নয়, বস্তুতঃ পশুপক্ষী ইৎযাদিও তাঁর কাছে গেলে শান্তি পায় । যাঁর ঈশ্বরপ্রাপ্তি ঘটেছে তাঁর মধ্যে অনেক বিশেষ লক্ষণ দেখা যায়, যা কিনা সাধারণ মানুষের থাকে না । ঈশ্বর না থাকলে তাঁদের মধ্যে এই বিশেষ লক্ষণ কোথা থেকে আসে ? সুতরাং মানতেই হবে যে ঈশ্বর আছেন ।</p>
<p class="Text">মনুষ্যমাত্রই নিজের মধ্যে কিছু অপূর্ণতা, শূন্যতা অনুভব করে । এই অপূর্ণতাকে পূর্ণ করার যদি কোনো কিছু না থাকত, তাহলে মানুষ এই অপূর্ণতা অনুভবই করত না । যেমন মানুষের খিদে পেলে প্রমাণিত হয় যে খাবার বস্তু কিছু আছে । যদি খাদ্যবস্তু না থাকত, তাহলে মানুষের খিদে পেত না । পিপাসা পেলে প্রমাণিত হয় পানীয় বস্তু কিছু আছে, পানীয় না থাকলে মানুষ পিপাসা অনুভব করত না । সেভাবেই মানুষের অপূর্ণতা অনুভব হলে প্রমাণিত হয় যে, সেটি পূর্ণ করার মতো কোনো কিছু আছে । যদি না পূর্ণতত্ত্ব থাকত তাহলে মানুষ অপূর্ণতা অনুভব করত না । এই পূর্ণতত্ত্বকেই ঈশ্বর বলা হয় ।</p>
<p class="Text">কোনো বস্তু থাকলে সেটি পাবার ইচ্ছা হয় । যে বস্তু নেই, সেটি পাবার ইচ্ছাও হয় না । যেমন কারো কখনও আকাশের ফল খেতে বা আকাশের ফুলের আঘ্রাণ নিতে ইচ্ছা করবে না কারণ, আকাশে ফল বা ফুল হয়ই না । মানুষমাত্ররেরই এই ইচ্ছা হয় যে ‘আমি যেন চিরজীবী হই (কখনও না মরি)’, ‘সমস্ত কিছুর জ্ঞান প্রাপ্ত হই (যেন অজ্ঞান না থাকি)’, এবং ‘সদা সুখী হই (কখনও দুঃখ যেন না পাই)’ । আমি ‘চিরকাল জীবিত থাকি’—এই হল ‘সৎ’-এর ইচ্ছা, ‘সকল জ্ঞান প্রাপ্ত হই’—এ হচ্ছে ‘চিৎ’-এর ইচ্ছা, ‘সদা সুখে থাকি’— এই হচ্ছে ‘আনন্দের’ ইচ্ছা । এর দ্বারা প্রমাণিত হয়, যে সচ্চিদানন্দস্বরূপ বলে এমন কিছু আছে যা পাবার ইচ্ছা সকল মানুষের মধ্যেই আছে । এই তত্ত্বকেই ঈশ্বর বলা হয় ।</p>
<p class="Text">কোনো মানুষ যখন অন্য মানুষকে নিজের চেয়ে বড় বলে মেনে নেয়, তাতে আসলে সে ঈশ্বরবাদকেই স্বীকার করছে বোঝায় । কেননা এই বড় হওয়ার পরম্পরা যেখানে শেষ পর্যন্ত যায়, সেটিকেই ঈশ্বর বলে । ‘<span class="char-style-override-1">পূর্বেষামপি গুরুঃ কালেনানবচ্ছেদাৎ ।</span>’ (পাতঞ্জলযোগদর্শন ১ ।২৬) । কোনো মানুষ থাকলেই তার একজন বাবাও থাকবেন এবং তাঁর বাবারও একজন বাবা থাকবেন । এই পরম্পরা যেখানে সমাপ্ত হয়, তারই নাম ঈশ্বর—‘<span class="char-style-override-1">পিতাসি লোকস্য চরাচরস্য</span>’ (১১ ।৪৩) । একজন বলশালী থাকলে বুঝতে হবে, তার চেয়েও একজন বেশি বলশালী আছেন । এই উত্তরোত্তর যেখানে গিয়ে সমাপ্ত হয়, তারই নাম ঈশ্বর, কেননা তাঁর তুল্য বলশালী কেউ নেই । কেউ বিদ্বান হলে, তাঁর চেয়েও বেশি বিদ্বান আর কেউ থাকবেন । এই বিদ্যাবত্তার যেখানে সমাপ্তি তিনিই ঈশ্বর, কারণ তাঁর সমান বিদ্বান কেউ নেই্ ‘গুরুর্গরীয়ান্’ (১১ ।৪৩) । এর তাৎপর্য হচ্ছে যে বল, বুদ্ধি, বিদ্যা, যোগ্যতা, ঐশ্বর্য, শোভা ইত্যাদির যেটি শেষ সীমা, অর্থাৎ পূর্ণতা, তাকেই ঈশ্বর বলা হয় কেননা তাঁর সমকক্ষ আর কেউ নেই,—‘<span class="char-style-override-1">ন ত্যৎসমোঽস্ত্যত্বভ্যধিকঃ কুতোঽন্যঃ</span>’ (১১ ।৪৩) ।</p>
<p class="Text">বস্তুতঃ ঈশ্বর মেনে নেবারই বিষয়, বিচার করবার বিষয় নয় । বিচার্য বিষয় সেটাই হতে পারে যাতে জিজ্ঞাসা থাকে এবং জিজ্ঞাসা সে বিষয়েই হতে পারে যার সম্বন্ধে আমাদের কিছুটা জানা আর কিছু অজানা । কিন্তু যাঁর সম্বন্ধে আমরা কিছুই জানি না, তাঁর বিষয়ে জিজ্ঞাসা বা বিচার করা যায় না । তাঁকে আমরা মানি বা না মানি এ ব্যাপারে আমরা স্বতন্ত্র বা স্বাধীন । এই জগৎ-সংসার দৃষ্টিগোচর হলেও এর আসল তত্ত্ব কী তা আমরা জানি না অতএব জগৎ-সংসার বিচার করে বোঝার বিষয় । তেমনি জীবাত্মা স্থাবর বা জঙ্গমরূপে শরীরধারীরূপে দৃষ্টিগোচর হয়ে থাকেন । কিন্তু জীবাত্মা আসলে কী তা আমরা জানি না, অতএব জীবাত্মাও বিচার করে বোঝার বিষয় । কিন্তু ঈশ্বর সম্বন্ধে আমরা কিছুই জানি না, সুতরাং ঈশ্বর বিচার বা তর্কের বিষয় নয়, বস্তুতঃ তিনি শ্রদ্ধা এবং মান্য করারই বিষয় । শাস্ত্রের মাধ্যমে অথবা তত্ত্বদর্শী বা ঈশ্বরকে প্রত্যক্ষ করেছেন এমন সাধু ও মহাপুরুষের কাছে শুনেই ঈশ্বর আছেন বলে বিশ্বাস করা হয় । শাস্ত্র এবং সাধুপুরুষ—দুই-ই বিশ্বাস করার বিষয় । যেমন বেদ ও পুরাণ ইত্যাদিতে হিন্দুদের বিশ্বাস আছে কিন্তু মুসলমানদের নেই, তেমনি সাধু মহাপুরুষদেরও কেউ মান্য করেন, কেউ করেন না বস্তুতঃ তাঁদের সাধারণ মানুষ বলে মনে করেন ।</p>
<p class="Text">প্রশ্ন— ঈশ্বরকে না মেনেও কি মানুষ উদ্ধার পেতে পারে, সংসার-বন্ধন থেকে মুক্ত হতে পারে ?</p>
<p class="Text">উত্তর—হ্যঁা, হতে পারে । এমন সম্প্রদায়ও আছে, যারা ঈশ্বর মানে না, সেই সমস্ত সম্প্রদায়ের নীতি-নির্দেশগুলি তৎপরতার সঙ্গে পালন করলে মানুষ সংসার থেকে মুক্ত হয়, সাংসারিক দুঃখ কষ্ট থেকে মুক্তি পেতে পারে । কিন্তু ভগবৎপ্রেমে মানুষ যে ক্রমবর্ধমান পরমানন্দ অনুক্ষণ অনুভব করে সেই প্রাপ্তি তাদের হয় না । তবে যদি তাদের ঈশ্বরের প্রতি কোনো বিরোধ বা দ্বেষ বা মতান্তর না থাকে তাহলে তাদের ভগবৎ-প্রেম প্রাপ্তি হতে পারে, তা তারা ঈশ্বর মানুক বা নাই মানুক । বক্তব্য এই যে, নিজের সিদ্ধান্তের প্রতি অনুরাগ আছে এবং অপরের সিদ্ধান্তে বিরোধ না করে যিনি নিরপেক্ষ থাকেন, মুক্তির পর ভগবানের প্রতি তাঁর প্রেম জাগ্রত হতে পারে । মানুষ ভগবানকে স্বীকার করলেই যে তিনি তত্ত্বজ্ঞান করাবেন নচেৎ নয়, এমন নয় ।</p>
<p class="Text">বাস্তবে উৎপত্তি ও বিনাশশীল পদার্থের প্রতি আকর্ষণই মুক্তির পথে প্রধান বাধা । মানুষ যদি এই উৎপত্তি ও বিনাশশীল পদার্থে সর্বতোভাবে মমতাহীন এবং রাগ (আসক্তি)-রহিত হয় তাহলে সে মুক্ত হবে অর্থাৎ তার পরাধীনতা ঘুচবে ।</p>
<p class="Text">প্রশ্ন—গীতায় ঈশ্বরকে কতরূপে বর্ণনা করা হয়েছে ?</p>
<p class="Text">উত্তর—গীতায় ঈশ্বরকে তিনটি রূপে বর্ণনা করা হয়েছে, সগুণ-সাকার, সগুণ-নিরাকার এবং নির্গুণ-নিরাকার । তাৎপর্য এই যে, ঈশ্বরকে যদি ‘সগুণ’ ও ‘নির্গুণ’ বলে মেনে নেওয়া হয় তাহলে ‘সগুণ’-এর দুটি ভেদ হয়—‘সগুণ-সাকার’ এবং ‘সগুণ-নিরাকার’ কিন্তু নির্গুণের একটিই ভেদ্ন ‘নির্গুণ-নিরাকার ।’ যদি ঈশ্বরকে ‘সাকার-নিরাকার’ বলে মানা হয় তবে ‘সাকার’-এর একটি প্রকার হয় ‘সগুণ-সাকার’, তথা নিরাকার-এর দুটি প্রকার হয় ‘সগুণ-নিরাকার’ এবং ‘নির্গুণ-নিরাকার’ । গীতায় সপ্তম অধ্যায়ে উনত্রিংশ-ত্রিংশ শ্লোকগুলিতে, অষ্টম অধ্যায়ের অষ্টম শ্লোক থেকে ষোড়শ শ্লোক পর্যন্ত এবং একাদশ অধ্যায়ের অষ্টাদশ শ্লোকে ঈশ্বরের সগুণ-সাকার, সগুণ-নিরাকার এবং নির্গুণ-নিরাকার—এই তিনরূপের বর্ণনা করা হয়েছে ।</p>
<p class="Text">প্রশ্ন—কিছু ব্যক্তি ঈশ্বরকে মায়াময় বলে মানেন । তাঁরা মনে করেন যে নির্গুণ-নিরাকার ব্রহ্মই একমাত্র মায়ারহিত, ঈশ্বর তো মায়াদ্বারা যুক্ত । এইরূপ মনে করা কতদূর যুক্তিযুক্ত ?</p>
<p class="Text">উত্তর—গীতা এইরূপ মনে করেন না । গীতা ঈশ্বরকে মায়ার অধিপতি বলে মানেন । মায়া ঈশ্বরের বশেই থাকেন । ভগবান বলেছেন, ‘আমি নিজ প্রকৃতিকে বশে এনে নিজ যোগমায়া দ্বারা প্রকট হই’ (৪ ।৬) । আসল বক্তব্য এই যে, যে সকল জীব মায়া দ্বারা আবদ্ধ, তাদের শিক্ষার জন্য ঈশ্বর এই মায়াকে স্বীকার করে নিজ ইচ্ছায় অবতাররূপ গ্রহণ করেন । যেমন, যে ইংরেজ হিন্দী ভাষা জানে না তাকে হিন্দী ভাষা বোঝাতে হিন্দী এবং ইংরাজি ভাষা জানা এমন ব্যক্তির প্রয়োজন যিনি তাকে ইংরাজিতে বোঝাতে পারেন । কিন্তু সেই ব্যক্তি, যিনি ইংরাজিতে তর্জমা করে দেন, তিনি ইংরাজির অধীন বা আশ্রিত নন । কেন না তিনি অপরকে বোঝাবার জন্য এই কাজ করছেন, নিজের জন্য তাঁর ইংরাজি জানার কোনো প্রয়োজন নেই । এইরূপ মায়াবদ্ধ জীবের জন্য, তাদের শিক্ষা দেওয়ার উদ্দেশ্যে ঈশ্বর প্রকৃতিকে বশীভূত করে অবতাররূপে জীবের মধ্যে আবির্ভূত হন । ঈশ্বর মায়ার অধিপতি বা মালিক একথা তিনি গীতায় স্পষ্টভাবে বার বার বলেছেন যেমন—ঈশ্বর জীবজগতের অধিপতি হয়েও অবতাররূপ গ্রহণ করেন (৪ ।৬), ঈশ্বর গুণ এবং কর্ম অনুসারে চার বর্ণের সৃষ্টি করেছেন (৪ ।১৩) যে ব্যক্তি সকামভাবে দেবতার উপাসনা করেন, তাঁর ফল দানের ব্যবস্থা ঈশ্বরই করেন (৭ ।২২), মহাপ্রলয়ে সমস্ত জীবজগৎ প্রকৃতিতে লীন হয়ে যায় এবং পুনরায় মহাসর্গ বা কল্পের শুরুতে ঈশ্বর তাদের সৃষ্টি করেন (৯ ।৭-৮) । সমস্ত যোনিতে যত জীব জন্মগ্রহণ করে প্রকৃতি তাদের মায়ের মতো এবং ঈশ্বর তাদের পিতার মতো (১৪ ।৩-৪), ঈশ্বর সকল প্রাণীর হৃদয়ে অবস্থান করেন এবং তাদের নিজ নিজ স্বভাব অনুযায়ী পরিভ্রমণ করান (১৮ ।৬১) । যেমন স্বর্ণকার যন্ত্রপাতির দ্বারা গহনা তৈরি করেন কিন্তু তিনি নিজে সেই সব যন্তের অধীন নন—কেননা তিনি গহনা তৈরি করার উদ্দেশ্যেই যন্ত্রপাতি ব্যবহার করেন, তেমনি ঈশ্বর জগৎ-সংসার সৃষ্টি করার উদ্দেশ্যেই এই প্রকৃতিকে স্বীকার করেন ।</p>
<p class="Text">যে নিজে বদ্ধ সে অপরকে বন্ধন মুক্ত করবে কী করে ? তা সে করতেই পারে না । জীব স্বয়ং বদ্ধ হয়ে আছে, সুতরাং সে কী করে অপরকে বন্ধন থেকে মুক্ত করবে ? কিন্তু ঈশ্বর বন্ধনবিরহিত, অতএব (জীব যদি চায় তাহলে) জীবকে বন্ধন এবং পাপ থেকে মুক্ত করতে একমাত্র তিনিই পারেন (১৮ ।৬৬) । মায়ার বন্ধনে আবদ্ধ জীবের উপাসনা করে উপাসক বন্ধন থেকে মুক্ত হতে পারে না, কিন্তু ঈশ্বরের উপাসনা করলে বন্ধন থেকে মুক্ত হয়, তাৎপর্য এই যে, ঈশ্বর কখনও জীব হন না এবং জীবও কখনও ঈশ্বর হয় না । হ্যঁা, অনন্যভক্তি দ্বারা জীব ঈশ্বরের সঙ্গে অভিন্ন হতে পারে, ঈশ্বরে লীন হতে পারে কিন্তু ঈশ্বর হতে পারে না ।</p>
<p class="Text">প্রশ্ন—ঈশ্বরের নমুনা (প্রতিমূর্তি) কী ?</p>
<p class="Text">উত্তর—ঈশ্বরের প্রতিমূর্তি হল জীবাত্মা, কেননা ঈশ্বর নিত্য ও নির্বিকার এবং জীবাত্মাও নিত্য ও নির্বিকার । কিন্তু জীবাত্মা প্রকৃতির বশ হয় আর ঈশ্বর কখনও প্রকৃতির বশ হননি এবং হবেনও না । সকলেরই ‘আমি আছি’ নিজের এই সত্তার অনুভূতি হয় । তাদের কখনও সন্দেহ হয় না যে, ‘আমি আছি,না নেই’ বা কখনও পরীক্ষা করে দেখে না অথবা নিজের অস্তিত্বের অভাবও অনুভব করে না । শরীর আগেও ছিল না, পরেও থাকবে না, কিন্তু নিজ অস্তিত্বের উপর নজর দিলে এমন অনুভূতি হয় না যে, ‘আমি ছিলাম না ।’ হ্যঁা, এই বিষয়ে ‘জানা নেই’ এরূপ বলা গেলেও ‘আমি ছিলাম না’—এরূপ বলা যায় না । কেননা নিজের অস্তিত্ব কখনও ছিল না—এই অভাবাত্মক অনুভূতি কারোরই হয় না । বর্তমানেও শরীর প্রতিক্ষণেই ক্ষয় হচ্ছে, মৃত্যুর পথে এগিয়ে যাচ্ছে, কিন্তু ‘আমি ফুরিয়ে যাচ্ছি’— এরকম কেউ অনুভব করে না বরং অনুভব করে যে ‘এই শরীর লয়ের দিকে এগোচ্ছে’ । শরীরের অ-ভাব তিনিই অনুভব করতে পারেন যিনি নিজে ভাবরূপ । ‘নেই’কে জানতে ‘আছে’ রূপ সত্যই সক্ষম হতে পারে । সুতরাং এই কথাই প্রমাণিত হয় যে, শরীরের অ-ভাব বোধকারী জীবাত্মা অবশ্যই স্বয়ং ভাবরূপ তথা সৎরূপ ।</p>
<p class="Text">দেখা-শোনা এবং বোঝার যে জগৎ তা আগে ছিল না, পরে থাকবে না এবং বর্তমানে নিত্য ক্ষয়ের দিকে এগিয়ে যাচ্ছে । সংসার কাল যেমন ছিল আজ তেমন নেই, এমন কী এক ঘণ্টা আগে যা ছিল একঘণ্টা পরে তা আর থাকে না । অতএব জগৎ প্রতিক্ষণ ধ্বংসের পথে, ফুরিয়ে যাবার পথে এগোচ্ছে । কিন্তু যে আধারের ওপর নির্ভর করে এই সংসার বিরাজ করছে তিনি এমন এক প্রকাশক, রচয়িতা, আধার বা সর্বসমর্থ অস্তিত্ব—যাঁর কখনও কোনো পরিবর্তন হয় না । এই জগতে দেশ, কাল, বস্তু ব্যক্তি বা পরিস্থিতির যে সব পরিবর্তন হয় তা সবই সেই অপরিবর্তনীয় সত্তাকে অবলম্বন করে হয় । যেমন স্বচ্ছ আকাশে মেঘ ঘনায়, বৃষ্টি হওয়ার উপক্রম হয় এবং মেঘ গর্জন শোনা যায় বিদ্যুৎ চমকায়, বৃষ্টি পড়তে থাকে, কখনও শিলাও পড়তে থাকে । তা সত্ত্বেও কিন্তু আকাশ যেমন তেমনই থাকে, আকাশের কোনো পরিবর্তন হয় না । ঈশ্বর এইরূপ আকাশেরই মতো । তাঁতে জগৎ উৎপন্ন এবং লয় হওয়া, দেশ-কাল, বস্তু-ব্যক্তি, ঘটনা-পরিস্থিতির পরিবর্তন হওয়া, ইত্যাদি বিবিধ কার্যসকল হয়ে যায়, কিন্তু ঈশ্বর যেমন নির্বিকার ও পরিবর্তন-রহিত তেমনি একইরূপে থাকেন ।</p>
<p class="Text">ভগবানের সাকার রূপ জীবের শরীরের মতো অস্থিমজ্জাময় হয় না । জীবের দেহ পাপ-পুণ্যময়, অনিত্য, রোগগ্রস্থ, লৌকিক, বিকারশীল, পঞ্চভূতময় এবং রজ-বীর্য হতে উৎপন্ন হয়ে থাকে কিন্তু ভগবানের দেহ পাপ-পুণ্য রহিত, নিত্য, অনাময়, অলৌকিক, বিকাররহিত, পরম দিব্য এবং প্রকাশ্য । অন্যান্য জীব অপেক্ষা দেবতাদের দেহও দিব্য হয়, কিন্তু ভগবানের দেহ তাঁদের থেকেও বিশেষভাবের হয়, দেবতাগণও তাই তাঁকে দর্শন করতে উৎসুক থাকেন (গীতা ১১ । ৫২) ।</p>
<p class="Text">ভগবান যখন শ্রীরাম অথবা শ্রীকৃষ্ণরূপে পৃথিবীতে অবতীর্ণ হন তখন তিনি মা কৌশল্যা বা মা দেবকীর গর্ভে উৎপন্ন হননি । প্রথমে তিনি তাঁর শঙ্খ-চক্র-গদা-পদ্মধারী স্বরূপের দর্শন দিয়ে তারপর তিনি মায়েদের প্রার্থনাতে বাল্যলীলা করেছিলেন । ভগবান শ্রীরামের উদ্দেশ্যে গোস্বামী শ্রীতুলসীদাস শ্রীরামচরিতমানসে বলেছেন—</p>
<p class="Shlok-Color-2">ভএ প্রগট কৃপালা দীনদয়ালা কৌসল্যা হিতকারী ।</p>
<p class="Shlok-Color-2">হরষিত মহতারী মুনি মন হারী অদ্ভূত রূপ বিচারী ॥</p>
<p class="Shlok-Color-2">লোচন অভিরামা তনু ঘনশ্যামা নিজ আয়ুধ ভুজ চারী ।</p>
<p class="Shlok-Color-2">ভূষন বনমালা নয়ন বিসালা শোভাসিন্ধু খরারী ॥</p>
<p class="Shlok-Color-2">...........................................॥</p>
<p class="Shlok-Color-2">মাতা পুনি বোলী সো মতি ডোলী তজহু তাত য়হ রূপা ।</p>
<p class="Shlok-Color-2">কীজৈ সিসুলীলা অতি প্রিয়সীলা য়হ সুখ পরম অনুপা ॥</p>
<p class="Shlok-Color-2">সুনি বচন সুজানা রোদন ঠানা হোই বালক সুরভূপা ।</p>
<p class="Text">ভগবান শ্রীকৃষ্ণের প্রসঙ্গে আছে—</p>
<p class="Shlok-Color-2">উপসংহার বিশ্বাৎমন্নদো রূপমলৌকিকম্ ।</p>
<p class="Shlok-Color-2"> শঙ্খচক্রগদাপদ্মশ্রিয়া জুষ্টং চতুর্ভুজম্ ॥</p>
<p class="Text-Right">(শ্রীমদ্ভাগবত ১০ । ৩ । ৩০)</p>
<p class="Text">মা দেবকী বলেছেন—‘বিশ্বাৎমন্ ! শঙ্খ-চক্র-গদা এবং পদ্মের শোভাযুক্ত এই চতুর্বাহুসম্পন্ন তোমার অলৌকিক দিব্যরূপ এবার সংবৃত (অপসারিত) করো ।’ তখন ভগবান মা-বাবার সম্মুখে নিজ মায়া দ্বারা তৎক্ষণাৎ এক সাধারণ শিশুর রূপ ধারণ করলেন—</p>
<p class="Shlok-Color-2">পিত্রোঃ সম্পশ্যতোঃ সদ্যো বভূব প্রাকৃতঃ শিশুঃ ॥</p>
<p class="Text-Right">(শ্রীমদ্ভাগবত ১০ । ৩ । ৪৬)</p>
<p class="Text">ভগবান শ্রীরাম যখন স্বধামে প্রস্থান করেন তখন তিনি সশরীরে অন্তর্হিত হন । জীবের ন্যায় তাঁর দেহ এখানে পড়ে ছিল না, তিনি সশরীরে নিজ ধামে চলে গিয়েছিলেন—</p>
<p class="Text para-style-override-3">পিতামহবচঃ শ্রুত্বা বিনিশ্চিত্য মহামতিঃ ।</p>
<p class="Text para-style-override-3">বিবেশ বৈষ্ণবং তেজঃ সশরীরঃ সহানুজঃ ॥</p>
<p class="Text-Right">(বাল্মীকিরামায়ণ, উত্তরকাণ্ড ১১০ । ১২)</p>
<p class="Text">‘মহামতি ভগবান শ্রীরাম পিতামহ ব্রহ্মার কথা শুনে তদনুযায়ী স্থির করে নিজের তিন ভ্রাতার সঙ্গে সশরীরের বৈষ্ণব তেজে প্রবেশ করেন ।’</p>
<p class="Text">ভগবান শ্রীকৃষ্ণের সম্পর্কেও এরূপ উদ্বূৃতি আছে—</p>
<p class="Shlok-Color-2"> লোকাভিরামাং স্বতনুং ধারণাধ্যানমঙ্গলম্ ।</p>
<p class="Shlok-Color-2"> যোগধারণয়াঽঽগ্নেথ্যাদগ্ধ্ব ধামাবিশৎ স্বকম্ ॥</p>
<p class="Text-Right">(শ্রীমদ্ভাগবত ১১ । ৩১ । ৬)</p>
<p class="Text">‘ধারণা এবং ধ্যানের জন্য অৎযন্ত মঙ্গলরূপ নিজ লোকাভিরাম মোহিনী মূর্তিকে যোগ-ধারণাজনিত অগ্নির দ্বারা ভস্ম না করেই ভগবান সশরীরে নিজ ধামে প্রবেশ করেন ।’</p>
<p class="Text">ভগবানের দিব্য শরীর সম্পর্কে মহামুনি বাল্মীকি ভগবান শ্রীরামকে বলেছেন যে—</p>
<p class="Shlok-Color-2">চিদানন্দময় দেহ তুম্হারী ।</p>
<p class="Shlok-Color-2">বিগত বিকারী জান অধিকারী ॥</p>
<p class="Shlok-Color-2">নর তনু ধরেহু সন্ত সুর কাজা ।</p>
<p class="Shlok-Color-2">কহহু করহু জস প্রাকৃত রাজা ॥</p>
<p class="Text-Right">(শ্রীরামচরিতমানস ২ । ১২৭ । ৩)</p>
<p class="Text">একদা সনকাদি ঋষি বৈকুণ্ঠধামে যাচ্ছিলেন, সেখানে ভগবানের দ্বারী তাঁকে ভিতরে যেতে বারণ করে । তখন সনকাদি দ্বারীকে অভিশাপ দিলেন । নিজ অনুচর দ্বারা সনকাদির অপমান করা হয়েছে জেনে ভগবান নিজে ওই স্থানে পদার্পণ করলেন । সেই সময় ভগবানের দর্শন লাভ করে সনকাদির বিশেষ দশা প্রাপ্তি হয় । তাঁরা ভগবানের শ্রীচরণে প্রণাম জানালেন—</p>
<p class="Shlok-Color-2">তস্যারবিন্দনয়নস্য পদারবিন্দ-</p>
<p class="Shlok-Color-2"> কিঞ্জল্কমিশ্রতুলসীমকরন্দবায়ুঃ ॥</p>
<p class="Shlok-Color-2"> অন্তর্গতঃ স্ববিবরেণ চকার তেষাং</p>
<p class="Shlok-Color-2"> সংক্ষোভমক্ষরজুষামপি চিত্ত্বম্বোঃ ॥</p>
<p class="Text-Right">(শ্রীমদ্ভাগবত ৩ ।১৫ ।৪৩)</p>
<p class="Text">‘প্রণাম করামাত্র সেই কমলনেত্র ভগবানের চরণ-কমলের পরাগ হতে মিলিত তুলসী-মঞ্জরীর গন্ধময় বায়ু তাঁদের নাসিকায় প্রবেশ করে অক্ষর পরমাত্মায় নিত্য স্থিতিশীল সেই জ্ঞানী মহাত্মাদেরও চিৎত এবং শরীরকে চঞ্চল করেছিল ।’</p>
<p class="Text para-style-override-2">শব্দাদি বিষয়ে গন্ধ এমন কোনো বিশেষ বস্তু নয়, যাতে মন আকৃষ্ট হবে । কিন্তু ভগবানের চরণ-কমলের সুগন্ধে সর্বদা পরমাত্ম-স্বরূপে নিমগ্ন সনকাদির চিত্তেও চাঞ্চল্য উৎপন্ন হয়েছিল । কারণ এই সুগন্ধ কোনো পার্থিব বিকারজনিত গন্ধ নয়, এটি হল দিব্য সুগন্ধ ।<span class="char-style-override-2" xml:lang="en-GB"></span></p>


<p class="Page-Break"> </p>
<p class="First-End-Page" id="toc_marker-3" xml:lang="en-GB">শেষ পাতা</p>

