
<p class="First-End-Page para-style-override-1" id="toc_marker-1" xml:lang="en-GB">প্রথম পাতা</p>
<p class="Titel-Page---Shri-Hari">    ॥ শ্রীহরিঃ ॥</p>
<p class="Title-Page---Book-Name">সদ্গুরু কে ?</p>
<p class="Title-Page---Book-Name-Hindi">सच्चा गुरु कौन? - बंगला</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব ॥</p>
<p class="Title-Page---Tavmev-Mata--pita"> </p>
<p class="Title-Page---Author-Name">শ্রদ্ধেয় স্বামী শ্রীরামসুখদাসজী মহারাজ</p>
<p class="Title-Page---Gita-Seva-Trust para-style-override-2">গীতা সেবা ট্রাস্ট<span></span></p>


<p class="Page-Break">॥ শ্রীহরিঃ ॥</p>
<p class="Chapter-Heading" id="toc_marker-2">সদ্গুরু কে ?</p>
<p class="Shlok-Color-2">গ্রন্থস্য কৃষ্ণস্য কৃপা সতাং চ</p>
<p class="Shlok-Color-2">সর্বত্র সর্বেষু চ বিদ্যমানা ।</p>
<p class="Shlok-Color-2">যাবন্ন তাঞ্ছদ্দধতে মনুষ্য-</p>
<p class="Shlok-Color-2">স্তাবন্ন সাক্ষাৎ কুরুতে স্ববোধম্॥</p>
<p class="Text">অর্জুন সর্বদা ভগবান শ্রীকৃষ্ণের সঙ্গেই থাকতেন, ভগবানের সঙ্গেই তাঁর খাওয়া-দাওয়া, ওঠা-বসা, শয়ন-জাগরণ ছিল, কিন্তু ভগবান তাঁকে গীতার উপদেশ তখনই প্রদান করেন যখন অর্জুনের মধ্যে তাঁর শ্রেয়র— কল্যাণের অর্থাৎ উদ্ধারের আকাঙ্ক্ষা জাগ্রত হয়—‘<span class="char-style-override-1">যচ্ছ্রেয়ঃ স্বান্নিশ্চিতং ব্রূহি তন্মে</span>’ (২ ।৭) । এরূপ ইচ্ছা জাগ্রত হওয়ায় অর্জুন ভগবানের শিষ্যত্ব গ্রহণ করেন এবং তাঁর শরণাগত হয়ে শিক্ষাপ্রদানের জন্য প্রার্থনা করেন—‘<span class="char-style-override-1">শিষ্যস্তেঽহং শাধি মাং ত্বাং প্রপন্নম্</span>’ (২ ।৭) । এইরূপ নিজের মধ্যে কল্যাণের আকাঙ্ক্ষা জাগ্রত হওয়ায় অর্জুন নিজেকে ভগবানের শিষ্য মেনে নিয়ে তাঁর কাছে প্রার্থনা জানান, গুরু-শিষ্য-পরম্পরা রীতি মেনে তিনি ভগবানকে গুরুরূপে বরণ করেননি । ভগবানও শাস্ত্ররীতি অনুসারে তাঁকে শিষ্যরূপে বরণ করে, গুরু-মন্ত্রদান করে, মাথায় হাত রেখে তাঁকে উপদেশ প্রদান করেছেন— এমন নয় । এর দ্বারা প্রমাণিত হয় যে পারমার্থিক উন্নতির জন্য গুরু-শিষ্য-সম্পর্ক স্থাপন করা আবশ্যক নয় । নিজের তীব্র জিজ্ঞাসা, নিজ কল্যাণের তীব্র আকাঙ্ক্ষা থাকাই হল এর জন্য অত্যন্ত প্রয়োজন । নিজ উদ্ধারের প্রকৃত ইচ্ছা জাগ্রত হলে সাধকের ভগবৎ কৃপায়, সাধু-মহাত্মাদের কথায়, শাস্ত্র দ্বারা, গ্রন্থাদি দ্বারা— কোনো ঘটনা-পরিস্থিতির সাহায্যে, কোনোরূপ আবহ-মণ্ডলে স্বতঃই পারমার্থিক উন্নতির কথা, সাধন-সামগ্রী প্রাপ্তিলাভ হয় এবং সাধক তা গ্রহণ করে থাকেন ।</p>
<p class="Text">বাহ্যিক বিধি, বাহ্যিক পরিবর্তনকে গীতা তত সমাদর করে না, যত সমাদর করে অন্তরের ভাব, বিবেক-বোধ, জিজ্ঞাসা ও ত্যাগকে । গীতা যদি এইসব বাহ্যবিধি, পরিবর্তন, গুরু-শিষ্য সম্পর্ককে সমাদর জানাত, তাহলে তা সকল সম্প্রদায়ের জন্য উপযোগী এবং আদরণীয় হত না অর্থাৎ গীতায় যে সম্প্রদায়ের বিধিসমূহ বর্ণনা করা হত, তা শুধু সেই সম্প্রদায় দ্বারাই মানা হত । সেরূপ হলে গীতা সকল সম্প্রদায়ের জন্য উপযোগী হত না এবং তার পঠন-পাঠনে, মনন-চিন্তনে সকল সম্প্রদায়ের আকর্ষণও হত না । কিন্তু গীতার উপদেশ সার্বভৌম । তা কোনো বিশেষ সম্প্রদায় বা ব্যক্তির জন্য নয়, গীতা সমগ্র মানবজাতির জন্য ।</p>
<p class="Text">গীতায় জ্ঞানের প্রকরণে ‘<span class="char-style-override-1">প্রণিপাতেন পরিপ্রশ্নেন সেবয়া</span>’ (৪ ।৩৪) এবং ‘<span class="char-style-override-1">আচাের্যাপাসনম্</span>’ (১৩ ।৭) পদগুলির দ্বারা আচাের্যর সেবা, উপাসনার কথা বলা হয়েছে । এর তাৎপর্য হল, জ্ঞানমার্গী সাধকের মনে ‘আমি ব্রহ্ম’ এই অভিমান থাকার বিশেষ সম্ভাবনা থাকে । তাই সাধককে চৈতন্য প্রদানের জন্য তত্ত্বজ্ঞ জীবন্মুক্ত আচার্য বা গুরুর অত্যন্ত প্রয়োজনীয়তা থাকে । কিন্তু সেই প্রয়োজন তখনই হয়, যখন সাধকের তীব্র জিজ্ঞাসার অভাব থাকে অথবা তাঁর এমন চিন্তা থাকে যে, গুরুদেব উপদেশ দিলে তবেই তার জ্ঞান হবে । তীব্র জিজ্ঞাসা জাগলে সাধক তত্ত্ব অনুভব না করে কোনো অবস্থাতেই সন্তোষলাভ করেন না, কোনো সম্প্রদায়েই বাধা পড়েন না এবং কোনো বিশেষত্ব  নিয়ে নিজের মধ্যে অভিমান করেন না । এরূপ সাধকের জিজ্ঞাসাপূরণ ভগবৎ-কৃপায় হয়ে থাকে ।</p>
<p class="Text">গুরু-শিষ্যের সম্পর্কেই যে জ্ঞান লাভ হবে—তেমন দেখা যায় না । কারণ যাঁরা গুরুকে মেনে নিয়েছেন, গুরু-শিষ্য সম্পর্ক স্বীকার করেছেন, তাঁদের সকলেরই যে জ্ঞান লাভ হয়েছে— তা দেখা যায় না । কিন্তু তীব্র জিজ্ঞাসা হলে যে জ্ঞান লাভ হয়— তার বহু উদাহরণ পাওয়া যায় । তীব্র জিজ্ঞাসাসম্পন্ন ব্যক্তির জন্য গুরু-শিষ্যের সম্পর্ক স্বীকার করাও আবশ্যক নয় । তাৎপর্য হল যে, যতক্ষণ নিজের মধ্যে তীব্র জিজ্ঞাসা না হয়, ততক্ষণ গুরু-শিষ্যের সম্পর্ক স্বীকার করলেও জ্ঞান হয় না এবং তীব্র জিজ্ঞাসা হলে সাধক গুরু-শিষ্যের সম্পর্ক ব্যতীত অন্য জনের থেকেও জ্ঞান-আহরণ করে থাকেন । তীব্র জিজ্ঞাসু সাধককে ভগবান স্বপ্নেও শুকদেব ইত্যাদি (যাঁরা আগে গুরু হয়েছেন) সাধুদের দ্বারা মন্ত্রদান করে থাকেন ।</p>
<p class="Text">শিষ্য হলেই যে গুরুর উপদেশে জ্ঞান হবে, এমন কোনো নিয়ম নেই । কারণ উপদেশ লাভ করলেও যদি সাধকের মধ্যে জিজ্ঞাসা, আগ্রহ না থাকে তাহলে তিনি সেই উপদেশ গ্রহণ করতে পারবেন না । কিন্তু তীব্র জিজ্ঞাসা, শ্রদ্ধা-বিশ্বাস হলে মানুষ কোনো সম্বন্ধ ছাড়াই উপদেশ ধারণ করে থাকেন— ‘<span class="char-style-override-1">শ্রদ্ধাবান্ লভতে জ্ঞানম্</span>’ (৪ ।৩৯) । তাৎপর্য হল যে, সাধকের জ্ঞান(বোধ)লাভ হয় নিজের জিজ্ঞাসা ও আগ্রহ জাগ্রত হলে, শুধুমাত্র গুরুকরণ করলেই হয় না ।</p>
<p class="Text">যদি কেউ সদ্গুরু পেয়েও যান, তাহলে তিনি তাঁকে গুরু, মহাত্মা বলে মানবেন, নিজে তাঁকে শ্রদ্ধা ও বিশ্বাস করবেন, তাহলেই তাঁর থেকে উপকৃত হতে পারবেন । যদি তিনি তাঁকে শ্রদ্ধা-বিশ্বাস করতে না পারেন, তাহলে সাক্ষাৎ ভগবানকে লাভ করলেও তার কল্যাণ হবে না । দুের্যাধনকে ভগবান উপদেশ দিয়েছিলেন এবং পাণ্ডবদের সঙ্গে সন্ধি করার জন্য অনেক বুঝিয়েছিলেন, কিন্তু তাতে দুের্যাধনের ওপর কোনো প্রভাব পড়েনি । দুের্যাধন মেনে না নেওয়ায় ভগবানও কিছু করতে পারেননি । তাৎপর্য হল যে, নিজে মেনে নিলে, স্বীকার করলে তবেই কল্যাণ হয় । তাই গীতা নিজেই নিজেকে উদ্ধার করার প্রেরণা প্রদান করে— ‘<span class="char-style-override-1">উদ্ধরেদাত্মনাঽঽত্মানম্</span>’ (৬ ।৫)</p>
<p class="Text">জ্ঞানমার্গে গীতায় আচার্যাদির উপাসনার কথা বলা হয়েছে, কিন্তু কর্মযোগ ও ভক্তিমার্গে গুরু ইত্যাদির প্রয়োজনীয়তার কথা বলা হয়নি । কারণ, যখন কোনো ঘটনা, পরিস্থিতি ইত্যাদির দ্বারা এরূপ ভাবনা জাগ্রত হয় যে, ‘স্বার্থভাবে কর্ম করলে অভাব পূরণ হয় না, স্বার্থভাব থাকা হল পশুত্ব ভাব, মনুষ্যত্ব নয়’  মানুষ তখন স্বার্থভাব, কামনা ত্যাগ করে সেবাপরায়ণ হয়ে ওঠে । সেবাপরায়ণ হলে সেই কর্মযোগীর স্বতঃই তত্ত্বজ্ঞান হয়ে যায়—‘<span class="char-style-override-1">তৎ স্বয়ং যোগসংসিদ্ধঃ কালেনাত্মনি বিন্দতি</span>’ (৪ ।৩৮) ।</p>
<p class="Text">কোনো একটি বিশেষ শক্তি আছে, যার দ্বারা সমস্ত জগৎ-সংসার সঞ্চালিত হচ্ছে । সেই শক্তির ওপর মানুষের যখন বিশ্বাস জন্মায়, তখন সেই ব্যক্তি ভগবানের দিকে অগ্রসর হন । ঈশ্বর-লাভে আগ্রহী এরূপ তৎপর ভক্তের অজ্ঞান-অন্ধকার ভগবান স্বয়ং বিনাশ করেন (১০ ।১১) এবং ভগবান স্বয়ং সেই ভক্তের মৃত্যু-সংসার-সাগর থেকে উদ্ধারকারী হন (১২ ।৭) ।</p>
<p class="Text">ভগবানের এই এক বিশেষ উদারতা, দয়ালুতা যে যিনি তাঁকে মানেন না, তাঁকে খণ্ডন করেন— অর্থাৎ যিনি নাস্তিক, তাঁর মধ্যেও যদি তত্ত্বকে, নিজ স্বরূপকে জানার তীব্র আকাঙ্ক্ষা জাগ্রত হয় তাহলে তিনিও ভগবানের কৃপাতে জ্ঞানলাভ করেন ।</p>
<p class="Text">যার দ্বারা প্রকাশ প্রাপ্তি হয়, জ্ঞান লাভ হয়, সঠিক পথ প্রকাশিত হয়, নিজ কর্তব্য পরিলক্ষিত হয়, নিজ ধ্যেয় জানা যায়, সেটিই হল গুরুতত্ত্ব । সেই গুরুতত্ত্ব সবার মধ্যেই বিরাজমান । সেই গুরুতত্ত্ব যে ব্যক্তি বা শাস্ত্রাদি থেকে প্রকটিত হয়, তাকেই নিজ গুরু বলে মানা উচিত ।</p>
<p class="Text">প্রকৃতপক্ষে ভগবানই হলেন সকলের গুরু, কারণ জগৎ-সংসারে যারই জ্ঞান, প্রকাশ ইত্যাদি লাভ হয়, সেসব ভগবানের থেকেই পাওয়া যায় । সেই জ্ঞান যেখান থেকে, যার মধ্যে প্রকটিত হয় অর্থাৎ যে ব্যক্তি, শাস্ত্র ইত্যাদিতে প্রকটিত হয়, তাকেই গুরু বলা হয়  কিন্তু মূলে ভগবানই হলেন সকলের গুরু । ভগবান গীতায় বলেছেন যে, ‘আমিই সর্বপ্রকারে দেবতাগণ, মহর্ষিগণের আদি অর্থাৎ তাঁদের উৎপাদক, সংরক্ষক ও শিক্ষক’, ‘<span class="char-style-override-1">অহমাদির্হি দেবানাং মহর্ষীণাং চ সর্বশঃ</span>’ (১০ ।২) । অর্জুনও বিরাটরূপ ভগবানের স্তুতি করে বলেছেন— ‘ভগবন্ ! আপনিই সকলের গুরু’—‘<span class="char-style-override-1">গরীয়সে</span>’ (১১ ।৩৭)  ‘<span class="char-style-override-1">গুরুর্গরীয়ান্</span>’ (১১ ।৪৩) । সুতরাং সাধকের গুরুকে অনুসন্ধান করার প্রয়োজন নেই । তাঁর তো ‘<span class="char-style-override-1">কৃষ্ণং বন্দে জগদ্গুরুম্</span>’—এই বাক্য অনুসারে ভগবান শ্রীকৃষ্ণকেই গুরু এবং তাঁর বাণী গীতাকে মন্ত্র, উপদেশ মেনে নিয়ে তাঁর প্রদত্ত আদেশ অনুসারে সাধনে ব্রতী হওয়া উচিত । সাধকের যদি লৌকিক দৃষ্টিতে গুরুর প্রয়োজন হয়, তাহলে জগদ্গুরু নিজেই তার ব্যবস্থা করবেন, কারণ তিনি ভক্তদের যোগক্ষেম বহন করে থাকেন—‘<span class="char-style-override-1">যোগক্ষেমং বহাম্যহম্</span>’ (৯ ।২২) ।</p>
<p class="Sub-Heading" id="toc_marker-2-1" xml:lang="en-US">জ্ঞাতব্য</p>
<p class="Text">তিনিই সদ্গুরু যিনি অপরকে নিজ শিষ্য করেন না, তাঁকে গুরুই করে দেন অর্থাৎ তত্ত্বজ্ঞ ও জীবন্মুক্ত করেন, দুনিয়ার উদ্ধারকারী সন্ত তৈরি করেন ।</p>
<p class="Text">প্রকৃতপক্ষে যিনি মহাপুরুষ (গুরু) হন, তিনি শিষ্য তৈরি করেন না । তাঁর মধ্যে কখনও এই ভাব থাকে না যে কেউ আমার শিষ্য হলে তবে আমি তাকে এসব বলব । তবে যিনি ঐ মহাপুরুষের থেকে জ্ঞানলাভ করেছেন, তিনি তাঁকে গুরু বলে মেনে নেন । কেউ মানুক বা না মানুক যাঁর থেকে যে জ্ঞান লাভ করে, সেই বিষয়ে তিনিই গুরু হয়ে ওঠেন । যাঁর থেকে আমরা শিক্ষালাভ করি, কোনো কিছু লাভ করি, জীবনের সঠিক রাস্তা খুঁজে পাই—সেই মাতা-পিতা, শিক্ষক, আচার্য ইত্যাদিও ‘গুরু’ শব্দের অন্তর্গত ।</p>
<p class="Text">মানুষ কোনো ব্যক্তিকে গুরু মনে করে বলেন যে ‘আমি গুরু পেয়েছি, অর্থাৎ আমি গুরুকে ধারণ করেছি, আমি গুরু-হীন নই’ এবং এরূপ ভেবে যদি তিনি সন্তুষ্ট হন, তাহলে তাঁর উন্নতি বাধাপ্রাপ্ত হয় । কারণ তিনি তখন অন্য কাউকে নিজের গুরু বলে মানবেন না, অপরের সৎসঙ্গ করবেন না, অন্যের ব্যাখ্যা, আলোচনা শুনবেন না, তাহলে তাঁর কল্যাণে অত্যন্ত বাধা উপস্থিত হবে । প্রকৃতপক্ষে যিনি নিজের কল্যাণ কামনা করেন, তিনি কাউকে গুরু মেনে নিয়ে কোনো স্থানে আটকে পড়েন না, বরং নিজ কল্যাণের জন্য জিজ্ঞাসু হয়েই থাকেন । যতক্ষণ বোধপ্রাপ্ত না হয়, ততক্ষণ তিনি সন্তুষ্ট হতে পারেন না । শুধু তাই নয়, বোধপ্রাপ্ত হলেও তিনি সন্তোষ প্রকাশ করেন না, কিন্তু সন্তুষ্টি এসে যায় । এ হল তাঁর অপারগতা ।</p>
<p class="Text">পূর্বের কর্ম থেকে—প্রারব্ধের থেকে যে ফল পাওয়া যায়— অর্থাৎ অনুকূল, প্রতিকূল পরিস্থিতি আসে, তাতে সন্তুষ্ট হওয়া উচিত । কিন্তু নতুন উদ্যোগে, পরমাত্মাকে পাওয়ার প্রচেষ্টায় কখনও সন্তুষ্ট হওয়া উচিত নয় । সুতরাং যতক্ষণ বোধপ্রাপ্তি না হয়, ততক্ষণ জিজ্ঞাসু ব্যক্তির কোথাও আটকে থাকা, থেমে থাকা উচিত নয় । যদি কোনো মহাপুরুষের সান্নিধ্যে অথবা কোনো সম্প্রদায়ে থাকলে বোধ জাগরিত না হয়, তাহলে সেই সঙ্গ বা সম্প্রদায় পরিবর্তন করায় কোনো দোষ নেই । সন্তগণও তাই করেছেন । যদি জিজ্ঞাসার জোর থাকে এবং সেই সঙ্গ বা সম্প্রদায় পরিবর্তন করার ইচ্ছা না থাকে, তাহলে ভগবান জোর করে পরিবর্তন ঘটিয়ে দেন । পরিবর্তন হলে সব ঠিক হয়ে যায় ।</p>
<p class="Text">প্রশ্ন— <span class="char-style-override-1">বিদ্যাগুরু, শিক্ষাগুরু ও সদ্গুরুর মধ্যে কী পার্থক্য ?</span></p>
<p class="Text">উত্তর— যাঁর থেকে শিক্ষা গ্রহণ করা হয়, বিদ্যালাভ হয়, তিনি হলেন ‘বিদ্যাগুরু’ । যাঁর থেকে পৈতে ধারণ করা হয়, কণ্ঠীগ্রহণ করা হয়, দীক্ষালাভ হয়, তিনি হলেন ‘দীক্ষাগুরু’ । যাঁর থেকে সত্য-তত্ত্বের বোধ (জ্ঞানলাভ) হয়, তিনি হলেন ‘সদ্গুরু’ । সদ্গুরু যে কোনো বর্ণ ও আশ্রমের হতে পারেন ।</p>
<p class="Text">মহাভারতে উল্লিখিত আছে—</p>
<p class="Shlok-Color-2">প্রাপ্য জ্ঞানং ব্রাহ্মণাৎ ক্ষত্রিয়াদ্ বা</p>
<p class="Shlok-Color-2">      বৈশ্যাচ্ছূদ্রাদপি  নীচাদভীষ্মনম্ ।</p>
<p class="Shlok-Color-2">শ্রদ্ধাতব্যং শ্রদ্দধানেন নিত্যং</p>
<p class="Shlok-Color-2">      ন শ্রদ্ধিনং জন্মমৃত্যু বিশেতাম্ ॥</p>
<p class="Text-Right">        (মহাভারত, শান্তিপর্ব ৩১৮ ।৮৮)</p>
<p class="Text">‘ব্রাহ্মণ, ক্ষত্রিয়, বৈশ্য, শূদ্র অথবা নীচ বর্ণে উৎপন্ন পুরুষ থেকেও যদি জ্ঞানলাভ হয়, তাহলে তা প্রাপ্ত করে শ্রদ্ধাযুক্ত ব্যক্তির সর্বদা তাঁর ওপর শ্রদ্ধা রাখা উচিত । যাঁর মধ্যে শ্রদ্ধা থাকে, সেই ব্যক্তিতে জন্ম-মৃত্যু প্রবেশ করতে পারে না ।’</p>
<p class="Text">প্রশ্ন— <span class="char-style-override-1">গুরুকে জানা যাবে কীভাবে ?</span></p>
<p class="Text">উত্তর— গুরুকে জানা শিষ্যের পক্ষে সম্ভব নয় । যিনি বড় হন, তিনি ছোটর সম্পর্কে জানতে পারেন, ছোট বড়কে কীভাবে জানবে ? তবুও যাঁর সংস্পর্শে এলে নিজের মধ্যে দৈবী-সম্পত্তি আসে, আস্তিক-ভাব বৃদ্ধি পায়, সাধন বৃদ্ধিপ্রাপ্ত হয়, আচার-ব্যবহার শুধরে যায়, তিনিই হলেন আমাদের গুরু ।</p>
<p class="Text">প্রশ্ন—<span class="char-style-override-1">গুরু কোনো শরীরের নাম নয়, তত্ত্বের নাম— এই কথার তাৎপর্য কী ?</span></p>
<p class="Text">উত্তর—গুরুর সাহায্যে শিষ্যের যখন অন্তর প্রকাশিত হয়, জ্ঞানলাভ হয়, তখনই তাঁকে ‘গুরু’ বলা হয় । তখন তাঁকে গুরু বলে মেনে নেওয়া, তাঁকে সম্মান করা, পূজা করা হল শিষ্যের দায়িত্ব, কিন্তু বাস্তবে গুরু হলেন তত্ত্বজ্ঞান কারণ শিষ্যের তত্ত্বজ্ঞান হলেই তাঁর ‘গুরু’ সংজ্ঞা সিদ্ধ হয় । তাই ভগবান বলেছেন যে, গুরুতে মনুষ্যবুদ্ধি এবং মনুষ্যে গুরুবুদ্ধি করা অপরাধ । সাধুগণ বলেছেন—</p>
<p class="Shlok-Color-2">জো তূ চেলা দেহ কো, দেহ  খেহ কী খান ।</p>
<p class="Shlok-Color-2">জো তূ চেলা সবদ কো, সবদ ব্রহ্মকর মান॥</p>
<p class="Text">অর্থাৎ শব্দের সাহায্যেই জ্ঞান হয় এবং গুরু শব্দের দ্বারাই তত্ত্বজ্ঞান করান । সুতরাং পরমাত্মতত্ত্বই হলেন গুরু ।</p>
<p class="Text">প্রশ্ন—<span class="char-style-override-1">গুরু ছাড়া গতি নেই, জ্ঞান হয় না— এ কথা কত দূর সত্য ?</span></p>
<p class="Text">উত্তর—একথা একদম সত্য, তবে শুধুমাত্র গুরুকরণ করলে অথবা গুরু বানিয়ে নিলেই কল্যাণ বা মুক্তি হবে—একথা ঠিক নয় । যদি গুরুর মধ্যে এই মনোভাব থাকে যে ‘আমার অনেক শিষ্য তৈরি হোক, আমার একটি সম্প্রদায় (আশ্রম) গড়ে উঠুক, আমি একজন বিশিষ্ট মানুষ হয়ে উঠি’ ইত্যাদি-ইত্যাদি এবং শিষ্যের মনেও যদি এইভাব থাকে যে ‘একটি কাপড়, একটি নারকেল এবং একটি টাকা দিলেই আমার গুরুকরণ হয়ে যাবে এবং তিনি আমার সব পাপ হরণ করবেন, তাহলে এরূপ গুরু-শিষ্যের স্থাপিত সম্পর্কে কোনো লাভ হয় না । কারণ যেমন সাংসারিক মাতা-পিতা, ভাই-ভাইবৌ, স্ত্রী-পুত্রের সঙ্গে সম্বন্ধ হয়, তেমনই গুরুর সঙ্গে আর একটি সম্বন্ধমাত্র স্থাপিত হয়েছে !</p>
<p class="Text">যাঁর দর্শন, স্পর্শ, ভাষণ ও চিন্তা দ্বারা আমাদের দুর্গুণ, দুরাচার দূর হয়, আমরা শান্তিপ্রাপ্ত হই, অযাচিতভাবে আমাদের মধ্যে দৈবী-সম্পত্তি এসে যায়, যাঁর কথায় আমাদের আশঙ্কা দূর হয়, প্রশ্নের সমাধান হয়, অন্তর থেকে পরমাত্মার দিকে গতি হয়, পারমার্থিক কথা প্রিয় লাগতে থাকে, পারমার্থিক পথ ঠিকমতো জানা যায়— এরূপ গুরু দ্বারা আমাদের কল্যাণ হয় । যদি এরূপ গুরু (সাধু) না পাওয়া যায়, তাহলে যাঁর সংস্পর্শে এলে আমরা সাধনায় ব্যাপৃত হতে পারি, আমাদের পারমার্থিক রুচি অটুট থাকে, তেমন সাধকদের সঙ্গে সম্পর্ক স্থাপন করা উচিত । কিন্তু তাঁদের সঙ্গে আমাদের সম্পর্ক শুধু পারমার্থিক হওয়া উচিত, ব্যক্তিগত (লৌকিক) নয় । তখন ভগবান এরূপ পরিস্থিতি বা ঘটনার সৃষ্টি করবেন যাতে আমাদের সেই সম্পর্ক ত্যাগ করে অন্যত্র যেতে হবে এবং সেখানে  প্রকৃত সাধুসঙ্গ পাওয়া যায় । সেই সন্ত সাধু হন বা গৃহস্থ, তাঁর সঙ্গ করলে আমাদের বিশেষ লাভ হবে । তাৎপর্য হল যে, ভগবান হলেন প্রধান অধ্যাপকের মতো, যিনি সময়মতো স্বতঃ কক্ষ অর্থাৎ ক্লাস পরিবর্তন করে দেন । সুতরাং ভগবানের ওপর বিশ্বাস রেখে যে সাধন আমরা করতে পারি সেই সাধনায় রত হতে হবে ।</p>
<p class="Text">ভগবান গীতায় বলেছেন, ‘যে আমার আশ্রয় নিয়ে প্রযত্নশীল হয়, সে সব কিছু জানতে পারে’ (৭ ।২৯) । সুতরাং ভগবানের ওপর বিশ্বাস ও ভরসা করে সাধন-সম্পর্কীয়, ভগবৎসম্বন্ধীয় কথা শোনা উচিত এবং সৎকর্ম, সৎচর্চা, সৎচিন্তায় সংলগ্ন থেকে সকলের সঙ্গে সদ্ভাব রেখে সাধনা করা উচিত । তাহলে কোনো সাধুর দ্বারা, কোনো শাস্ত্র দ্বারা, কোনো ঘটনা আদির মাধ্যমে হঠাৎ পরমাত্মতত্ত্ব বোধ জাগ্রত হবে ।</p>
<p class="Text">যদি গুরুপ্রাপ্তি হওয়া সত্ত্বেও বোধজ্ঞান না হয় তাহলে বাস্তবে সদ্গুরু লাভ হয়নি । সদ্গুরু লাভ হলে সাধক যদি সাধনায় তৎপর হন, তাহলে তার জ্ঞানলাভ হবেই । এ তো হতেই পারে না যে সাধক ভালো এবং সদ্গুরুও পাওয়া গেছে, তবু বোধ হয়নি । একটি জনশ্রুতি আছে— </p>
<p class="Shlok-Color-2">পারস  কেরা  গুণ কিসা, পলট্যা  নহীঁ  লোহা ।</p>
<p class="Shlok-Color-2">কৈ তো নিজ পারস নহী, কৈ বিচ রহা বিচোহা॥</p>
<p class="Text">তাৎপর্য হল, শিষ্য যদি সরলতার সঙ্গে খোলা মনে গুরুর সম্মুখীন হয়, কিছু গোপন না করে, তাহলে শিষ্যের মধ্যে সেই শক্তি প্রকটিত হয়, যে শক্তির সাহায্যে তাঁর কল্যাণ হয় ।</p>
<p class="Text">গুরুতত্ত্ব নিত্য আর তা কোথাও কোনো ঘটনার মাধ্যমে, কোনো পরিস্থিতির মাধ্যমে, কোনো পুস্তকের সাহায্যে, কোনো ব্যক্তির দ্বারা লাভ করা সম্ভব । সুতরাং গুরু বিনা জ্ঞান হয় না— একথা সত্য ।</p>
<p class="Text">প্রশ্ন— <span class="char-style-override-1">নিজ কল্যাণের জন্য কী গুরুকরণ প্রয়োজন ?</span></p>
<p class="Text">উত্তর— কল্যাণের জন্য গুরুর প্রয়োজনীয়তা তো আছে, কিন্তু তৈরি করা গুরুর দ্বারা কল্যাণ হয় না । যাঁর দ্বারা কল্যাণ হয় তাঁর মধ্যে গুরু-ভাব স্বতঃই আসে । এই কথার তাৎপর্য হল, কল্যাণের জন্য গুরুকরণের প্রয়োজন নেই, বরং যাঁর থেকে যতটুকু জ্ঞান লাভ হয়েছে, সেই অংশে তিনি স্বতঃই আমার গুরু হয়েছেন, তা আমরা মানি বা না মানি, জানি বা না জানি ।</p>
<p class="Text">যাঁর মধ্যে নিজ কল্যাণের প্রবল ইচ্ছা, সত্যকার আগ্রহ থাকে, তাঁর স্বতঃই বোধপ্রাপ্তি হয়  যেমন—কারও কোনো কথায় হঠাৎ বোধ হয়ে যায় অথবা কোথাও যাওয়া হচ্ছে এবং কোনো ঘরে কিছু আলোচনা হচ্ছে, সেই কথায় বোধ হয়ে যায় অথবা কোনো বই খুলে দেখতে গিয়ে তাতে কোনো বিষয় পড়তে গিয়ে বোধ হয়ে যায় অথবা কোনো সাধুর জীবনেতিহাস পড়তে গিয়ে কোনো বিষয় পেলে, তার থেকেও বোধ হয়ে যায়, ইত্যাদি । তাৎপর্য হল, বোধ হওয়ার জন্য কোনো ব্যক্তি কারণ হন না, নিজের মধ্যে সত্যকার আগ্রহ ও তীব্র জিজ্ঞাসাই হল এর কারণ ।</p>
<p class="Text">গুরু লাভ করা কোনো মানুষের ক্ষমতাসাধ্য নয় । তাঁর পক্ষে যা সম্ভব তা হল, তাঁর নিজের আগ্রহ ও জিজ্ঞাসা প্রবল করা । ভগবানের ওপর বিশ্বাস রেখে নির্ভয়, নিঃশোক, নিশ্চিন্ত ও নিন্শঙ্ক হয়ে নিজ সাধন-পথে অগ্রসর হওয়া ।</p>
<p class="Text">প্রশ্ন— <span class="char-style-override-1">নারীর কি গুরু করা উচিত অথবা উচিত নয় ?</span></p>
<p class="Text">উত্তর— নারীর জন্য পতিই গুরু । সুতরাং পতি ভিন্ন তাঁর পক্ষে আর কাউকে গুরু করা উচিত নয়— ‘<span class="char-style-override-1">পতিরেকো গুরু স্ত্রীণাম্</span>’ । এখনকার সময়ে, যতদূর সম্ভব নারীদের কোনো পর-পুরুষের সঙ্গে কোনোপ্রকার সম্পর্ক রাখা উচিত নয় ।</p>
<p class="Text">প্রশ্ন— <span class="char-style-override-1">গুরু কে হতে পারেন ?</span></p>
<p class="Text">উত্তর— তত্ত্বজ্ঞ জীবন্মুক্ত মহাপুরুষই গুরু হওয়ার যোগ্য । সুতরাং যতক্ষণ তত্ত্বজ্ঞান না হয়, ভগবৎ-প্রাপ্তি না হয়, ততক্ষণ নিজের মধ্যে গুরুভাব আনতে নেই । তবে যদি কেউ কল্যাণের কথা জিজ্ঞাসা করে, তাহলে নিজের যতটুকু জানা থাকে, সরলভাবে তা জানানো উচিত ।</p>
<p class="Text">যিনি যে বিষয়ে জ্ঞানপ্রদান করেন, অজ্ঞতা দূর করেন, তিনি সেই বিষয়ে গুরু হয়ে যান, তা বিধিপূর্বক করা হোক বা না হোক । সদ্গুরু তিনিই, যাঁর উপদেশে বোধপ্রাপ্তি হয়, তত্ত্বজ্ঞান হয় আর তখন গুরুর যৎকিঞ্চিৎ প্রয়োজন থাকে না । গুরু তিনিই যিনি কাউকে নিজের শিষ্য করেন না, নিজের অধীনস্থ করেন না । যিনি সকলকে গুরু করেন, তিনিই বাস্তবে সকলের গুরু ।</p>
<p class="Text">শাস্ত্রাদিতে যেখানে গুরুর বর্ণনা করা আছে, সেখানে বলা আছে যে গুরুকে শ্রোত্রিয় এবং ব্রহ্মনিষ্ঠ হতে হবে । যিনি বেদ, শাস্ত্র ও পুরাণাদি সব জানেন, তাঁকে বলা হয় ‘শ্রোত্রিয়’ এবং যিনি ব্রহ্মকে জানেন, তিনি হলেন ‘ব্রহ্মনিষ্ঠ’ । যিনি শ্রোত্রিয় কিন্তু ব্রহ্মনিষ্ঠ নন, তিনি শাস্ত্রাদি পড়াতে পারলেও, পরমাত্মতত্ত্ববোধ করাতে সক্ষম হন না । যিনি শুধু ব্রহ্মনিষ্ঠ, শ্রোত্রিয় নন, তিনি পরমাত্মতত্ত্ববোধ করাতে সক্ষম হলেও নানা প্রকারের প্রশ্নের সমাধান করতে প্রায়শঃই অসমর্থ হন । তবে প্রশ্নের সমাধান না করতে পারলেও তাঁর মধ্যে কোনো কিছুর ন্যূনতা থাকে না, কোনো প্রশ্ন, সন্দেহ থাকে না । সুতরাং কোনো শিষ্য যদি তর্ক-বিতর্ক না করে শুধু তত্ত্ববোধ করতে আগ্রহী হন তাহলে ব্রহ্মনিষ্ঠ পুরুষ তাঁকে পরমাত্মতত্ত্ববোধ করাতে সক্ষম হন ।</p>
<p class="Text">প্রশ্ন— <span class="char-style-override-1">শিষ্য কে হতে পারেন ?</span></p>
<p class="Text">উত্তর—যাঁর মধ্যে আরাম-আয়েসের আকাঙ্ক্ষা একেবারেই নেই, বাঁচার ইচ্ছাও থাকে না, বরং যাঁর মধ্যে শুধু মুক্তিলাভের আকাঙ্ক্ষা থাকে, তিনিই শিষ্য হতে পারেন । নিজের কামনা পোষণ করে কেউই শিষ্য হতে পারেন না । যিনি কামনার দাস তিনি কী করে কারো শিষ্য হতে পারেন ?</p>
<p class="Text">বাস্তবে গুরুও আছেন এবং ভগবানও রয়েছেন, জিজ্ঞাসাও আছে, যোগ্যতাও রয়েছে, কিন্তু ক্ষণভঙ্গুর বস্তুর প্রতি আসক্তির জন্য তা প্রকট হতে বাধা উপস্থিত হয় । এই আসক্তি দূর করা সাধকের কাজ কারণ তিনিই আসক্ত হয়েছেন । সেইজন্য বলা হয়েছে যে, নিজেই নিজেকে উদ্ধার করবে ‘<span class="char-style-override-1">উদ্ধরেদাত্মনাত্মানম্</span>’ (গীতা ৬ ।৫) ।</p>
<p class="Text">প্রশ্ন— <span class="char-style-override-1">গুরুকরণের যে প্রচলন রয়েছে, সেটি বাস্তবে কী ?</span></p>
<p class="Text">উত্তর— গুরু করার প্রথা হল একটি সম্প্রদায়গত ব্যাপার । যেখানে সম্প্রদায়গত ব্যাপার থাকে, সেখানে বোধ হওয়ার কোনো উপায় নেই, তত্ত্ব-প্রাপ্তিরও সম্ভাবনা থাকে না । কারণ সম্প্রদায়গত আগ্রহ থাকায় বোধ হয় না, আর যেখানে বোধ হয়, সেখানে কোনো সম্প্রদায়গত আগ্রহ থাকে না ।</p>
<p class="Text">যদি অন্তরে তীব্র বাসনা থাকে তবে ভীতরের আগ্রহ ভস্ম হয় এবং বোধপ্রাপ্তি হয় । কিন্তু সেই বোধ কীভাবে হবে, তা কেউ বলতে পারে না,  কারণ ভগবানের শিক্ষাপ্রদানের নানা উপায় আছে, যা একমাত্র ভগবানই জানেন ।</p>
<p class="Text">প্রশ্ন—<span class="char-style-override-1">সম্প্রদায়ের সাহায্যে যদি বোধ না হয়, তাহলে সম্প্রদায় সৃষ্টি হয়েছে কেন ?</span></p>
<p class="Text">উত্তর— যে ব্যক্তি লোকচক্ষুতে বড় হয়েছেন, যাঁকে লোকে বড় বলে মেনে নিয়েছে এবং পরে তাঁর অনুগামীরাও তেমনই হয়ে উঠেছেন, তাঁর সিদ্ধান্ত অনুসারেই সম্প্রদায় তৈরি হয় ।</p>
<p class="Text">বেদ, শাস্ত্র, ভগবান, ভগবানের অবতারকে মান্য করেন, এমন বহু সম্প্রদায় আছে, কিন্তু সেইসব সম্প্রদায়ের মধ্যে কে কতদূর পর্যন্ত পৌঁছাতে পেরেছেন, তা কে জানে ? সুতরাং যে ব্যক্তি নিজের উদ্ধার কামনা করেন, তাঁর উচিত হল শুধু নিজের উদ্ধারের জন্যই আগ্রহী হওয়া, সম্প্রদায়ে আগ্রহ না রাখা ।</p>
<p class="Text">কোনো সম্প্রদায় যদি বৈদিক এবং শাস্ত্রসম্মত হয় তাহলে খুবই ভালো কথা, কিন্তু সেই সম্প্রদায়ভুক্ত হলেই যে কল্যাণ হবে, এমন কোনো নিয়ম নেই । এর তাৎপর্য এই যে, কল্যাণ হল ব্যক্তিগত বিষয়, নিজ আগ্রহের অধীন, কোনো সম্প্রদায়ের অধীন নয় । সুতরাং মানুষের কোনো সম্প্রদায়ে আগ্রহ থাকা উচিত নয়  কারণ স্বয়ং-এর কল্যাণের আগ্রহ তীব্র হলেই কল্যাণ হয়ে থাকে ।</p>
<p class="Text">প্রশ্ন—<span class="char-style-override-1">‘গুরু গোবিন্দ দোনোঁ খড়ে, কাকে লাগু পায় । </span></p>
<p class="Text"><span class="char-style-override-1">     বলিহারী গুরুদেবকী, গোবিন্দ দিয়ো বতায়॥’</span> </p>
<p class="Text"><span class="char-style-override-1">একথা বলার তাৎপর্য কী ?</span></p>
<p class="Text">উত্তর— গুরুর সাহায্যে যদি ঈশ্বর-দর্শন হয়, তাহলে সেই গুরুর বলিহারী, কারণ তিনি ভগবদ্-দর্শন করিয়েছেন । তিনি যদি দর্শন না করান তাহলে এরূপ বলা একপ্রকারের প্রতারণা ।</p>
<p class="Text">যেমন, যদি জিজ্ঞাসা করা হয় যে ‘প্রথমে বাবা জন্মেছে না ছেলে ?’ তাহলে প্রায়ই এই উত্তর দেওয়া হয় যে বাবাই আগে জন্মেছে, পরে ছেলে । কিন্তু বাস্তবে দেখা যায় যে, পুত্র জন্ম নিলে তবেই তার বাবা সংজ্ঞাপ্রাপ্তি হয় । যদি পুত্র না জন্মায় তাহলে তার পিতা সংজ্ঞা সিদ্ধ হয় না । তেমনই শিষ্যকে বোধপ্রাপ্তি, ঈশ্বরপ্রাপ্তি করাতে পারলে তবেই তাঁর গুরু সংজ্ঞা সিদ্ধ হয় ।</p>
<p class="Text">প্রশ্ন— <span class="char-style-override-1">গুরুর পূজা করা, ধ্যান করা, তাঁর পদরজ গ্রহণ করা, চরণামৃত নেওয়া, কতদূর উচিত ?</span></p>
<p class="Text">উত্তর— এইসব কাজ ভগবানের প্রতিই করা উচিত । যেমন— ভগবানের বিগ্রহই পূজা করবে, ভগবানেরই ধ্যান করবে, ভগবানের ভোগই প্রসাদরূপে গ্রহণ করবে, যেস্থানে ভগবান লীলা করেছেন, সেখানকার রজকে সম্মান জানাবে, শালগ্রামের চরণামৃত গ্রহণ করবে, ভগবানের চরণ থেকে নির্গত গঙ্গাকে সম্মান করবে । তাৎপর্য হল যে, সব থেকে মহান এবং পবিত্র হলেন একমাত্র ভগবান । তাঁর সমকক্ষ কেহ নেই, হয়নি, হবে না এবং হতে পারেও না । সুতরাং তাঁর শরণাগত হয়ে তাঁরই পূজা, ধ্যান ইত্যাদি করা উচিত ।</p>
<p class="Text">ভগবানের শরীর চিন্ময় ও অবিনাশী, কিন্তু মহাত্মার শরীর পাঞ্চভৌতিক হওয়ায় জড় ও বিনাশশীল হয় । ভগবান সর্বব্যাপী হওয়ায় ছবিতেও (ফটোতে) অবস্থিত । কিন্তু মহাত্মার সর্বব্যাপকতা (শরীরের থেকে পৃথক) ভগবানের সর্বব্যাপকতারই অন্তর্গত হয়ে থাকে । সমস্ত মহাত্মাই এক ভগবানের অন্তর্গত, সুতরাং ভগবানের পূজা করলে সমস্ত মহাত্মাদেরই পূজা করা হয় । যদি মহাত্মাদের অস্থি-মজ্জাময় শরীর বা তাঁদের ছবিকে পূজা করা হয়, তবে ভগবৎ-পূজায় বাধা আসে, যা মহাত্মাদের সিদ্ধান্তের সর্বতোভাবে বিরুদ্ধ । কারণ মহাত্মাগণ জগতের লোককে ভগবানের অভিমুখী করাবার জন্য আসেন, নিজ অভিমুখী করাবার জন্য নয় । যিনি লোকেদের নিজ অভিমুখী (নিজ পূজা, ধ্যান ইত্যাদি) করান, তিনি আসলে পাষণ্ড ।</p>
<p class="Text">প্রকৃতপক্ষে দেখা যায় যে, শরীর মল-মূত্র উৎপন্ন করার এক যন্ত্রবিশেষ । একে যত উত্তম ভোজন করাও, তা মল হয়েই বহির্গত হবে । যত উত্তম পানীয় দাও না কেন, তা মূত্ররূপেই নিষ্কাষিত হবে । যতক্ষণ প্রাণ থাকে, এই শরীর ততক্ষণ মলমূত্র উৎপাদনের একটি যন্ত্রবিশেষ আর প্রাণ বার হলে এটি শব হয়ে যায় । বাস্তবে এই শরীর প্রতিমুহূর্তেই মারা যাচ্ছে, মৃত হচ্ছে । এর মধ্যে যে প্রকৃত তত্ত্ব (চেতন জীবাত্মা) আছে, তার চিত্র বা ছবি নেওয়া সম্ভব নয় । সেই শরীরেরই ছবি গ্রহণ করা সম্ভব, যা  প্রতিমুহূর্তে বদলাচ্ছে, নষ্ট হচ্ছে । সুতরাং শরীরও ছবি নেওয়ার সময় যেমন ছিল ছবি নেওয়ার পর তেমন থাকে না । তাই ছবির পূজা হল অসতের (বিনাশশীলের)ই পূজা । শরীরের ছবিতে প্রাণ থাকে না, তাই শরীরের ছবি বাস্তবে মৃতেরও মৃত ছবি হয় ।</p>
<p class="Text">আমরা যে ব্যক্তিকে মহাত্মা বলে মানি, তিনি তাঁর দেহ থেকে সর্বতোভাবে সম্পর্ক-বিচ্ছিন্ন হয়ে যাওয়াতেই মহাত্মা হন, শরীরের সঙ্গে সম্পর্ক থাকার জন্য নয় । মহাত্মা কখনোই শরীরে সীমাবদ্ধ হন না । সুতরাং তাঁর অবিনাশী সিদ্ধান্তে এবং তাঁর বাক্যের ওপর শ্রদ্ধা হওয়া উচিত, মরণশীল শরীর বা নামেতে নয় । মরণশীল শরীর এবং নামে মোহ সৃষ্টি হয়, শ্রদ্ধা নয় ।  তাই ভগবানের অবিনাশী, দিব্য, অলৌকিক বিগ্রহের পূজা, ধ্যান ইত্যাদি বাদ দিয়ে মরণশীল, ভৌতিক শরীরের পূজা, ধ্যান ইত্যাদি করলে শুধু নিজের জীবনই অর্থহীন হয় না, নিজেকেও অত্যন্ত ধোকা  দেওয়া হয় ।</p>
<p class="Text">বর্তমান সময়ে গুরুর পূজা, ধ্যান ইত্যাদি করায় বিশেষভাবে সতর্ক থাকা উচিত কারণ তাতে প্রতারিত হওয়ার খুবই সম্ভবনা থাকে । যে ব্যক্তি নিজের পূজা করায়, নিজের নাম, জপ এবং দেহের ধ্যান করতে বলে, নিজের এঁটো, পায়ের ধুলো এবং নিজের চরণামৃত দেয়, তাঁর থেকে দূরে থাকা উচিত, নিজেকে তাঁর থেকে রক্ষা করা উচিত । কারণ তাতে প্রতারিত হওয়ার সম্ভাবনা থাকে, যেমন কপটমুনি দ্বারা প্রতাপভানু, সাধুবেশধারী রাবণ দ্বারা সীতাদেবী এবং কালনেমির দ্বারা শ্রীহনুমান প্রতারিত হয়েছিলেন ।</p>
<p class="Text">যিনি সাধক, পারমার্থিক পথে চলেন, তাঁর নিজ পূজা ইত্যাদি করানো উচিত নয়, কারণ এতে তপোবল ক্ষীণ হয়ে যায় এবং পারমার্থিক উন্নতিতে বাধা আসে । তাই সাধকদের এই সব বিষয় থেকে দূরে থাকতে হয়, সাবধান হতে হয় । সাধুদের বিশেষ করে এইসব বিষয়ে সাবধান থাকা উচিত কারণ যিনি নিজের পূজা ইত্যাদি করান, তাঁর তপ, সাধন, পুষ্টিলাভ করে না, যেমন অধিক দুগ্ধপ্রদানকারী গাভী পুষ্ট হয় না—‘<span class="char-style-override-1">দুগ্ধা গৌরিব সীদতি</span>’ ।</p>
<p class="Text">প্রশ্ন—<span class="char-style-override-1">কোনো কোনো সাধু নিজেকে ভগবান বলে থাকেন, তা কি উচিত ?</span></p>
<p class="Text">উত্তর— নিজেকে যাঁরা ভগবান বলেন তাঁরা প্রায়শঃ পাষণ্ডই হয়ে থাকেন । তাঁরা শুধুমাত্র নিজেদের পূজা, প্রতিষ্ঠা, অর্থ, নিজ স্বার্থসিদ্ধির জন্যই এইসব রূপ ধারণ করেন । ভগবানের স্বভাব এমন নয় যে, তিনি নিজেকে ভগবান নামে প্রসিদ্ধ করবেন  সুতরাং যিনি নিজেকে ভগবান বলেন তিনি ভগবান হতে পারেন না ।</p>
<p class="Text">রামায়ণ তিনটি—বাল্মীকি রামায়ণ, অধ্যাত্ম রামায়ণ এবং রামচরিতমানস । এর মধ্যে বাল্মীকি রামায়ণে কর্মের প্রাধান্য, অধ্যাত্ম রামায়ণে জ্ঞানের প্রাধান্য এবং রামচরিতমানসে ভক্তির প্রাধান্য । এই তিনটি রামায়ণে রাম নিজেকে কোথাও ভগবান বলেননি । শ্রীহনুমান তাঁকে জিজ্ঞাসা করেন— </p>
<p class="Shlok-Color-2">কী তুম্হ অখিল ভুবন পতি লীন্হ মনুজ অবতার॥</p>
<p class="Text-Right">            (শ্রীশ্রীরামচরিতমানস ৪ ।১)</p>
<p class="Text">শ্রীরাম তখন তাঁর পরিচয় দিলেন— </p>
<p class="Shlok-Color-2">কোসলেস দসরথ কে জাএ । </p>
<p class="Shlok-Color-2">হম পিতু বচন মানি বন আএ॥ </p>
<p class="Text-Right">             (শ্রীশ্রীরামচরিতমানস ৪ ।২ ।১)</p>
<p class="Text">ভগবান শ্রীকৃষ্ণ ক্ষত্রিয়দের মধ্যে নিজেকে সারথি-রূপে স্বীকার করে নিয়েছিলেন, সূত-ভাব স্বীকার করেছিলেন । সুতরাং যিনি প্রকৃত ভগবান হন, তিনি অহংকার করেন না যে ‘আমি ভগবান’ আর যিনি বলেন ‘আমি ভগবান’ তিনি ভগবান হতে পারেন না । তিনি যদি ভগবান হতেন, তাহলে কেন নিজেকে ভগবান বলতেন ? ভাগবতে মিথ্যা বাসুদেবের বর্ণনা আছে । তিনি বলতেন যে ‘প্রকৃত বাসুদেব আমিই । কৃষ্ণ নকল বাসুদেব ।’ ভগবান কৃষ্ণ তাঁকে যুদ্ধে বধ করেন,  কিন্তু  ‘আমিই প্রকৃত বাসুদেব’— এমন কথা বলেননি । তাৎপর্য হল, যিনি নিজেকে ভগবান বলেন, তিনি মিথ্যা বাসুদেব, পাষণ্ড ।</p>
<p class="Text">প্রশ্ন— <span class="char-style-override-1">গুরুই ব্রহ্মা, বিষ্ণু, মহেশ্বর (গুরুর্ব্রহ্মাগুরুর্বিষ্ণুর্গুরুর্দেবো মহেশ্বরঃ)— একথা বলার তাৎপর্য কী ?</span></p>
<p class="Text">উত্তর— তাৎপর্য হল যে শিষ্যের গুরুতে মনুষ্যভাব না হয়ে ব্রহ্মা, বিষ্ণু ও মহেশ্বরের ভাব থাকা উচিত । যেমন পতিব্রতা স্ত্রীর পতিতে ঈশ্বরভাব থাকে, কিন্তু তার মানে এই নয় যে, তার পতি সকলের জন্য ঈশ্বর ! তেমনই শিষ্যেরও নিজ গুরুতে ব্রহ্মা-বিষ্ণু-মহেশ্বরের ভাব হয়, কিন্তু তাতে সেই গুরু কখনোই সবার জন্য ব্রহ্মা-বিষ্ণু-মহেশ্বর হয়ে যান না । এ হল শিষ্যের নিজস্ব ভাব । এরূপ ভাব হলে শিষ্যের সেই গুরু থেকে বিশেষ লাভ হয় । কিন্তু এই ভাব অন্তর থেকে হওয়া উচিত, লোক দেখানো নয় ।</p>
<p class="Text">প্রশ্ন—<span class="char-style-override-1">গুরু ও শিষ্যের একের অন্যের প্রতি কী কর্তব্য ?</span></p>
<p class="Text">উত্তর—গুরুর যেন এই চেষ্টা থাকে, এই চিন্তা থাকে যে শিষ্যের উদ্ধার হবে কীভাবে ! শিষ্যের এই ভাব থাকবে যে আমার দ্বারা যেন গুরুর সেবাকার্য হয়, আমার সামর্থ্য থাকতে তিনি যেন কোনোপ্রকার কষ্ট না পান । আমার যা আছে, সেসবই তাঁর সেবার জন্য তাঁর কথা, ভাব অনুসারে আমার জীবন যেন তৈরি হয়, তিনি আমার জীবন যেমন খুশি ব্যবহার করুন না কেন !</p>
<p class="Shlok-Color-2">কো বা গুরুর্য়ো হি হিতোপদেষ্টা</p>
<p class="Shlok-Color-2">শিষ্যস্তু কো যো গুরুভক্ত এব । </p>
<p class="Text-Right">(প্রশ্নোত্তরী ৭)</p>
<p class="Text">প্রশ্ন— <span class="char-style-override-1">প্রথমে গুরুকরণ করে দীক্ষা নেওয়া হয়েছে, মন্ত্র গ্রহণ করা হয়েছে, কিন্তু এখন সেই গুরুর ওপর তেমন শ্রদ্ধা নেই, সেই অবস্থায় কী করা উচিত ?</span></p>
<p class="Text">উত্তর— যেমন, বাড়ির ছাদ যদি ফেটে যায় আর তাতে জোড়াতালী করা হয়, তাহলে তা কতদিন টিকে থাকবে ? বর্ষা এলে সেই ছাদ পড়ে যাবে । তেমনই যে গুরুর প্রতি হৃদয়ে সদ্ভাব থাকে না, তাঁর দোষ চোখে পড়ে, তাঁর ওপর সাজানো শ্রদ্ধা কতদিন থাকবে ? জোর করে ধরে থাকা গুরুভাব কতদিন স্থায়ী হবে ? কারণ ঐ গুরুর বিরুদ্ধে কোনো কথা কানে এলে গুরুভাব টিকে থাকবে না । সুতরাং খুব বেশি হলে সেই গুরু গৃহে এলে তাঁকে সম্মান করো, আহার করাও, কাপড় দাও, কিন্তু তাঁর নিন্দা কোরো না । তাঁকে অন্তর থেকে গুরু মেনো না । যাঁর প্রতি শ্রদ্ধা আছে, তাঁর সঙ্গ করো এবং তাঁর কথানুসারে নিজ জীবন তৈরি করো । তাঁর কথা অনুযায়ী জীবন তৈরি করলেই নিজ কল্যাণ হবে । যদি তেমন জীবন তৈরি না করো তাহলে সেই গুরুরও ওপর দোষদৃষ্টি জন্মাবে । তখন কোথাওই টিকে থাকতে পারবে না ।</p>
<p class="Text">প্রশ্ন— <span class="char-style-override-1">গুরুর আচরণ যদি ঠিক না হয় তাহলে কী করা উচিত ?</span></p>
<p class="Text">উত্তর— গুরুর আচরণ যেমনই হোক না কেন, যদি সেই গুরুতে নিজের ভাব খারাপ হয়ে থাকে, তবে তাঁকে ত্যাগ করাই ভালো, কারণ এই অবস্থায় সেই গুরু থেকে যে কল্যাণ হবে, তা নয় । কিন্তু তাঁর প্রদত্ত মন্ত্রে যদি শ্রদ্ধা থাকে, তবে তা জপ করতে থাকা উচিত । যদি সেই মন্ত্রে শ্রদ্ধা না থাকে তাহলে যে মন্ত্রে শ্রদ্ধা থাকে, সেই মন্ত্রই জপ করা উচিত এবং নিজ হৃদয়কে স্বচ্ছ ও পরিষ্কার রাখা উচিত ।</p>
<p class="Text">প্রশ্ন— <span class="char-style-override-1">গুরুর সেবা কাকে বলে ?</span></p>
<p class="Text">উত্তর— যাতে গুরুর মন প্রসন্ন হয় এবং তিনি তাঁর হৃদয়ের কথা প্রকাশ করতে পারেন, সেইরূপ বিশ্বাসের পাত্র হয়ে ওঠা হল গুরুর সেবা । তত্ত্বলাভে ইচ্ছুক প্রকৃত জিজ্ঞাসু গুরুর সেবা দ্বারা অতি অবশ্যই তত্ত্বলাভ করেন । কেমন করে তা হয়— তা ভগবানই জানেন ।</p>
<p class="Text">নিজেকে দিয়ে দেওয়া অর্থাৎ নিজের অহংভাব সর্বতোভাবে দূর করা, নিজের সবকিছু সমর্পণ করে দেওয়া, নিজের কোনো আগ্রহ না রাখা, প্রাণকেও নিজের বলে মনে না করা— এই  হল গুরুসেবার তাৎপর্য ।</p>
<p class="Text">প্রশ্ন— <span class="char-style-override-1">গুরুকৃপা কী এবং তা কীভাবে লাভ করা যায় ?</span></p>
<p class="Text">উত্তর— গুরুর চিত্তের প্রসন্নতাই হল গুরুকৃপা এবং তা গুরুর অনুকূল হলেই প্রাপ্ত করা যায় । গুরুকৃপাতে অবশ্যই লাভ হয় । গুরুকৃপা কখনও নিষ্ফল হয় না কারণ প্রকৃতপক্ষে গুরুরূপে পরমাত্মাই বিরাজ করেন । শুধুমাত্র পরমাত্মপ্রাপ্তির উদ্দেশ্যেই যদি গুরুর সেবা এবং তাঁর আদেশ পালন করা হয়, তাহলে তা বাস্তবে পরমাত্মারই সেবা হয় অতএব ভগবদ্-কৃপায় অবশ্যই উদ্দেশ্য পূরণ হয় ।</p>
<p class="Text">প্রশ্ন— <span class="char-style-override-1">গুরুকৃপা ও ভগবদ্-কৃপাতে পার্থক্য কী ?</span></p>
<p class="Text">উত্তর— দুইয়ের মধ্যে তত্ত্বতঃ কোনোই পার্থক্য নেই । লৌকিক দৃষ্টিতে সেটি দু’প্রকার দেখালেও, প্রকৃতপক্ষে একই ।</p>
<p class="Text">প্রশ্ন— <span class="char-style-override-1">গুরুর দীক্ষা ও শিক্ষা কীরূপ ?</span></p>
<p class="Text">উত্তর— গুরু যেমন বলেন, সেই নিয়ম গ্রহণ করা, ব্রত নেওয়া হল ‘দীক্ষা’ আর সেই নিয়মাদি পালন করা, সেই অনুযায়ী নিজ জীবন তৈরি করা হল ‘শিক্ষা’ । পূর্বে দীক্ষা প্রদানের পর শিক্ষা প্রদান করা হত, ফলে সেই শিক্ষা ফলপ্রসূ হত, কার্যকরী হত । কিন্তু আজকাল দীক্ষা ব্যতীতই শিক্ষা প্রদান করা হয়, যার ফলে শিক্ষায় ভালো ফল হয় না ।</p>
<p class="Text">প্রশ্ন— <span class="char-style-override-1">গুরুদক্ষিণা কী ?</span></p>
<p class="Text">উত্তর— নিজেকে সর্বতোভাবে গুরুর কাছে সমর্পণ করে দেওয়া অর্থাৎ ‘আমি’ ও ‘আমার’ ভাব না রাখাই হল গুরুদক্ষিণা । গুরুদক্ষিণা দেবার পর শিষ্যের আর নিজের জন্য চিন্তা হয় না, তার জন্য চিন্তা তখন গুরুর হয়ে থাকে ।</p>
<p class="Shlok-Color-2">কৃষ্ণং বন্দে জগদ্গুরুম্</p>
<p class="Text">যিনি মোহরহিত হন, তিনিই সন্তানের ভালো করতে পারেন, মোহসম্পন্ন ব্যক্তি নিজের সন্তানের ভালো করতে পারে না । বৈদ্য এবং ডাক্তার সকলের চিকিৎসা করেন, কিন্তু নিজের পত্নী অথবা সন্তান অসুস্থ হলে অন্য চিকিৎসককে ডাকেন । আপনি ভেবে দেখুন এমন কেন হয় ? নিজে সুচিকিৎসক হওয়া সত্ত্বেও মোহবশতঃ নিজের পত্নী কিংবা সন্তানের চিকিৎসা নিজে করতে পারেন না । যাঁদের প্রতি মোহ নেই, তাঁদের চিকিৎসা তিনি করতে পারেন । সুতরাং মোহরহিত, পক্ষপাত-রহিত সাধু-সন্তদের দ্বারা যত ভালো শিক্ষা পাওয়া যায়, অন্য কারো দ্বারা তা সম্ভব নয় । কিন্তু অত্যন্ত দুঃখের বিষয় হল যে, এখনকার গুরু বলেন যে তুমি আমার শিষ্য হয়ে যাও, তাহলে তোমাকে উত্তম কথা জানাব । শিষ্য হলে মোহ জন্মায়, মমতা জন্মায় । মোহ হলে দুজনেরই পতন হয় ।</p>
<p class="Shlok-Color-2">গুরু লোভী শিষ্য লালচী, দোনো খেলে দাঁব ।</p>
<p class="Shlok-Color-2">দোনোঁ ডূবা ‘পরসরাম’, বৈঠ পথরকী নাঁব ॥</p>
<p class="Text">শিষ্য ভাবতে থাকেন যে গুরুকে একটাকা প্রণামী দিলে আমাদের পুণ্য হবে, বাবাজী আমাদের সমস্ত পাপ নিয়ে নেবেন । অন্যদিকে বাবাজী ভাবেন যে, এক টাকা তো এমনিই পাওয়া গেছে, শিষ্যকে একটা কণ্ঠী দেওয়া যাক । একটাকায় পাঁচ-সাতটি কণ্ঠী পাওয়া যায়, আমার তাতে লাভই হবে । এমন কণ্ঠী পরিধান করলে কী কল্যাণ হবে ? লোকে বলে যে গুরুকরণ হলে কল্যাণ হবে । গুরুকরণ হয়নি, অতএব গুরু করে নাও, ভাই নেই তাহলে ধর্ম-ভাই করে নাও, বোন নেই তাহলে ধর্ম-বোন করে নাও । কোনো ভাবে যাতে পতন হয়ে যায়— তার চেষ্টা করা হয় । গুরু করলে কী হয় ? এঁরা বলেন যে আমাদের গুরুজী শ্রেষ্ঠ আর ওঁরা বলেন যে আমাদের গুরুজী শ্রেষ্ঠ, এ যেন ষাঁড়ের লড়াই । বিকানীরে নিজ নিজ পাড়ায় ষাঁড় তৈরি করে, পরে দুটি ষাঁড়কে লড়াইতে নামিয়ে লোকে মজা দেখে যে দুটির মধ্যে কার শক্তি বেশি । এভাবে কী কল্যাণ হবে ? চিন্তাই করে না । বলে বেড়ায় যে গুরু ব্যতীত কল্যাণ হয় না, তাহলে যিনি গুরুকরণ করেছেন, তাঁর কল্যাণ হয়ে গেছে কি ? তিনি কি উদ্ধার লাভ করেছেন ? তাঁর যদি উদ্ধার না হয়ে থাকে তাহলে আমার কী করে হবে ? কিছু বুদ্ধি তো থাকা উচিত, কিছু তো বিচার-বিবেচনা করা দরকার ! একথা চিন্তা করেন না যে, যিনি গুরু হয়েছেন, তাঁর কী দুর্দশা ! গুরু করার দালাল থাকে । তারা অপরকে বলে যে, তুমি আমার গুরুকে নিজের গুরু করে নাও । কী ধরনের উল্টো কথা ! কোনো পতিব্রতা নারী কি অন্য স্ত্রীলোককে বলবে যে, ‘আমি আমার পতিকে ঈশ্বর বলে মনে করি, তুমিও আমার পতিকে ঈশ্বর বলে মেনে নাও, তাঁর সেবা করো ?’ তুমিও আমার গুরুর শিষ্য হয়ে যাও, আমাদের দলে যোগ দাও,—তাঁরা কি অপরের কল্যাণের দায়িত্ব নিয়ে রেখেছেন ?’</p>
<p class="Text">একটি কাহিনীর স্মরণ হল । একজন সাধু ছিলেন, তিনি ভিক্ষায় বার হয়ে দেখলেন একস্থানে অনেক বারবণিতা একত্র হয়ে রয়েছে । বাবাজী জিজ্ঞাসা করলেন, কী হয়েছে ? তাঁকে জানানো হল যে, একজন বারবণিতা সকল বারবণিতাকে ভোজনের নিমন্ত্রণ দিয়েছে । হালুয়া, ছোলা, চাল—এইসব তৈরি করা হচ্ছে । যে চাল রান্না করা হয়েছিল, তার ফেন একস্থান দিয়ে বার হচ্ছিল । বাবাজী তাতে হাত ধুতে লাগলেন । একজন বারবণিতা উপরে বসেছিল । সে তা দেখে জিজ্ঞাসা করল—‘বাবাজী ! এ কী করছেন ?’ বাবাজী বললেন— ‘কী করব, হাত ধুচ্ছি ।’ বারবণিতা বলল—‘মহারাজ ! ভাতের ফেনে হাত ধুলে হাত চট্চট্ করবে, জল দিয়ে হাত ধোন ।’ বাবাজী বললেন— ‘এটা জল নয় তো কী ? তুমি দেখতে পাচ্ছ না ?’ বারবণিতা বলল— ‘এ তো শুদ্ধ জল নয় । শুদ্ধ জল দিয়ে হাত ধুতে হয় ।’ বারবণিতা ততক্ষণে নিচে নেমে এসেছে । বাবাজী বললেন—‘তুমি তো বারবণিতাদের ভোজন করাচ্ছ, তারা কি বেশি শুদ্ধ ? বারবণিতাদের খাওয়ালে কী কল্যাণ হবে ?’ বারবণিতা বলল—‘মহারাজ ! আমি শুনেছি যে দান-ধ্যান করলে, আহার করালে খুব পুণ্য হয়, তাই আমি সাধুদের কাছে গিয়ে জিজ্ঞাসা করি, মহারাজ ! কল্যাণ কী করে হবে ?’ তাঁরা বলেন যে ‘সাধু-সন্তদের সেবা করো, তবে কল্যাণ হবে ।’ তখন আমি ব্রাহ্মণদের কাছে গিয়ে তাঁদের জিজ্ঞাসা করি যে, ‘কল্যাণ কীসে হবে ?’ তারা তাতে বলেন যে, ‘যাঁরা জন্মসূত্রে ব্রাহ্মণ তাঁদের সেবা করো, তাহলেই কল্যাণ হবে ।’ এবার আমি বৈষ্ণবদের কাছে যাই এবং তাঁরা বলেন যে ‘বৈষ্ণবদের সেবা করো ।’ শৈবদের কাছে গেলে, তাঁরা বলেন যে ‘শৈবদের সেবা করো ।’ এইভাবে যেখানেই গিয়েছি, সেখানেই সকলে নিজ নিজ মহিমা কীর্তন করেছেন, তাই দেখে আমি যুক্তি খুঁজে পেলাম যে, আমি যদি বারবণিতাদেরই ভোজন করাই তাহলে এর দ্বারাই কল্যাণ হবে ।</p>
<p class="Text">যেমন উপদেশকারী তেমনই শিক্ষাগ্রহণকারী ! রটনা করে দিল যে গুরু করো, তবেই কল্যাণ হবে । একবারও ভেবে দেখে না যে, যিনি গুরু করেছেন, তাঁর মধ্যে কী পরিবর্তন হয়েছে ? যেমন আগে ছিলেন, এখনও তেমনই রয়েছেন । বানানো গুরুতে কাজ হয় না । আপনি গুরু করবেন, সেই তৈরি করা গুরু কী কল্যাণ করবে ?</p>
<p class="Text">প্রকৃতপক্ষে গুরুকরণ করা হলেই গুরুলাভ লাভ হয় না । গুরু স্বতঃই হয়ে যান । যাঁর সাহায্যে আমাদের কোনো  বিষয়ে জ্ঞান লাভ হয়, সেই বিষয়ে তিনি আমাদের গুরু, তাঁকে গুরু বলে মান্য করি অথবা না করি । একজন সাধুকে কোনো একজন জিজ্ঞাসা করেছিলেন যে ‘আপনার গুরু কে ?’ তিনি বলেন— ‘যিনি আমার থেকে বেশি জানেন ।’ ‘শিষ্য কে ?’ উত্তর এল ‘যিনি আমার থেকে কম জানেন ।’ কী সুন্দর কথা বলেছেন । যিনি আমার থেকে বেশি জানেন, তিনি আমার গুরু, তাঁকে মানি বা না মানি । যিনি আমার থেকে কম জানেন, তিনি আমার শিষ্য, তা তিনি শিষ্য হন বা না হন । আমি আপনাকে একটি প্রশ্ন করছি— প্রথমে পুত্র জন্ম নেয় না বাবা ?</p>
<p class="Text">শ্রোতা— বাবা !</p>
<p class="Text">স্বামীজী— না, প্রথমে পুত্র জন্ম নেয়, তারপরে বাবার জন্ম হয় । পুত্র না জন্মালে তার ‘বাবা’ নাম তো হয়ই না । যিনি পুত্র উৎপন্ন করেন তিনি বাবা হয়ে যান, তেমনই যাঁর সাহায্যে আপনার জ্ঞান হয়, তিনি গুরু হয়ে যান, তাকে আপনি গুরু মানুন বা না মানুন । যাঁরা দ্বারা আপনার ‘গুর্’ অর্থাৎ ‘পথ’ লাভ হয়েছে, সিদ্ধান্ত জানা গেছে এবং যাঁর শিক্ষায় আপনার উন্নতি হয়েছে তিনি আপনার গুরু হয়ে গেছেন, তা তিনি জানুন বা না জানুন । তিনি সাজানো গুরু নন, প্রকৃত গুরু । সাজানো গুরুর দ্বারা কখনও কল্যাণ হয় না । কালনেমি শ্রীহনুমানকে বলেছিল যে, ‘আমি গুরু, স্নান করে এসো, আমি তোমাকে দীক্ষা দেব ।’ শ্রীহনুমান স্নান করতে গেলেন । সেখানে মকর তাঁকে বলেন যে, ‘মহারাজ ! ওকে সাধু বলে মানবেন না, ও একজন প্রতারক ।’ শ্রীহনুমান এসে বললেন যে, ‘প্রথমে গুরুদক্ষিণা নিয়ে নিন, পরে আমাকে মন্ত্র দেবেন ।’ তারপর হনুমান তাকে লেজে বেঁধে এমন আছাড় মারেন যে তার প্রাণ বেরিয়ে যায় ! ছল, কপট করা, সাজানো গুরুর এরকমই পূজা হওয়া উচিত । যেমন দেবতা, তেমনই তাঁর পূজা !</p>
<p class="Text">একটু চিন্তা করুন, যাঁর মনে শিষ্য তৈরি করার ইচ্ছা থাকে, তিনি গুরু হবেন কী করে ? তিনি তো শিষ্যের দাস । যাঁর শিষ্যের জন্য গরজ থাকে, তিনি তো শিষ্যের গোলাম । যাঁর টাকার জন্য গরজ থাকে, তিনি টাকার গোলাম । যদি টাকা দিলে কেউ গুরু হন, তাহলে তিনি হলেন টাকার দাস আর সেই টাকা আমার কাছে থাকলে আমি হই তাঁর দাদুগুরু । তাহলে তিনি কী করে আমার কল্যাণ করবেন ? কিন্তু লোকে সেকথা ভাবে না, তারা বলে দেয় যে, ‘আরে ! ওঁকে টাকা ভেট দিয়ে ওঁর শিষ্য হয়ে যাও, উনি আমাদের কল্যাণ করবেন ।’ মায়েদের বলেন যে, ‘তুমি এরূপ এরূপ কাজ করো, নাহলে তোমাকে পাখি করে উড়িয়ে দেব ।’ জয় মহারাজ ! পাখি করে উড়িয়ে দেবেন ? আচ্ছা তাহলেই আমি আপনাকে মানব, নাহলে আপনাকে কিছু দেব না । আমাদের তো সুবিধাই হবে, চলা-ফেরা করতে হবে না, উড়ে উড়ে চলে যাব !</p>
<p class="Text">তিনি আশীর্বাদ দেন ‘তোমার পরিবার দুধে-ভাতে বেঁচে থাকুক ।’ তাকে বলতে হয়, মহারাজ ! আপনার আশীর্বাদ আপনার কাছেই থাকুক । তাঁরা বলেন, এত ভেট দাও, এত টাকা আনো, তাহলে তোমার কল্যাণ করে দেব, এমন বিদ্যা দেব, যাতে লোহা সোনা হয়ে যাবে । এমন গুরুকে জিজ্ঞাসা করতে হয়, বাবাজী ! এমন বিদ্যা যদি তোমার জানা থাকে তাহলে আমাদের থেকে টাকা চাইছ কেন ? টাকার আকাঙ্ক্ষা করছ কেন ? তিনি বলেন যে, আমার কাছে টাকা কম আছে, তাই চাইছি । মহারাজ ! যদি আমার কাছে বেশি টাকা থাকে, তাহলে আমি তোমার থেকে বড় হলাম, তাহলে তোমার গোলাম আমি হব কেন ? অর্থের দ্বারা যাকে কেনা যায়, তিনি গুরু হতে পারেন না ।</p>
<p class="Text">প্রকৃতপক্ষে গুরুর শিষ্যের জন্য কোনো গরজ থাকে না, শিষ্যেরই গুরুর জন্য আগ্রহ থাকে । আপনাদের ভ্রম হয়েছে যে গুরু মেনে নিলে কল্যাণ হয় । সাজানো গুরুর দ্বারা কল্যাণ হয় না । আমাকে কেউ জিজ্ঞাসা করলে আমি বলি যে ভগবান শ্রীকৃষ্ণকে গুরু মেনে নাও—‘<span class="char-style-override-1">কৃষ্ণং বন্দে জগদ্গুরুম্</span>’ । ভগবান জগতের গুরু এবং জগতের মধ্যেই আপনি রয়েছেন । তাঁর মন্ত্র হল ‘ভগবদ্গীতা’ । ভগবদ্গীতা মনন করো, কল্যাণ হবে  । সন্দেহ থাকলে করে দেখো, কল্যাণ হয় কী হয় না ? ভগবান থাকতে তুমি কেন গুরুর জন্য ঘুরে মরছ ?</p>
<p class="Text">মায়েরা ভয় পান যে আমরা কার উপদেশ মেনে নেব ? শ্রীহনুমানের পূজা করলে শ্রীকৃষ্ণ অসন্তুষ্ট হবেন, শ্রীকৃষ্ণের পূজা করলে শ্রীরাম অসন্তুষ্ট হবেন, শ্রীরাম ইত্যাদিকে মান্য করলে দুর্গা অসন্তুষ্ট হবেন, দুর্গার পূজা করলে শ্রীহনুমান অসন্তুষ্ট হবেন । তাহলে আমরা কী করব ? এমন বহু প্রশ্ন আমার কাছে আসে । কত সিধা-সাদা, সরল-সহজ এইসব মায়েরা ! কোনো প্রতারক এলে এইসব সহজ নারীদের ডুবিয়ে মারে ! আমি বলি তুমি এসবে একদম ভয় পাবে না, এসব মন থেকে দূর করে দাও । যেমন পতিব্রতা যদি বলেন ‘আমি পতির সেবা করলে অন্য পুরুষ অসন্তুষ্ট হয়ে যাবে, তাহলে তো খুবই মুস্কিল হবে ।’ সকলের সেবা কী করে করা হবে ! তুমি কোনো একজনের ভক্ত হয়ে যাও, তাহলে সকলেই খুশি হবেন । তুমি যদি ভগবান কৃষ্ণের ভক্ত হয়ে যাও, তবে দুর্গা, সূর্য, গণেশ, শিব ইত্যাদি সকলেই খুশি হবেন । পতিব্রতা নারী থেকে কে অখুশি হন ? তুমি পতিসেবা করো, আমার সেবা তো করই না, তখন কি আমি অসন্তুষ্ট হই— এমন হয় কি ? পতিব্রতা নারীর দ্বারা কেউই অসন্তুষ্ট হন না । যদি অসন্তুষ্ট হনও তাহলে সকলেই অসন্তুষ্ট হোক না কেন ! কি এসে যায়। একবার আমাকে এক ভক্ত বলেছিলেন যে, ‘মহারাজ ! আপনি আমার ওপর অসন্তুষ্ট হয়েছেন কি ?’ আমি বললাম ‘আমি অসন্তুষ্ট হলে যদি ভগবানকে পাওয়া যায়, তাহলে তোমার ওপর অসন্তুষ্ট হয়ে যাব ! কিন্তু অসন্তুষ্ট হলে তো ঈশ্বরপ্রাপ্তি হয় না, তাহলে কেন অসন্তুষ্ট হব ? অসন্তুষ্ট হয়ে আমার কী লাভ ?’ বেচারি ভক্তগণ ভয় পেয়ে যায় যে, যদি এক দেবতার পূজা করলে অন্য দেবতা অসন্তুষ্ট হন ! অন্য দেবতা একেবারেই অসন্তুষ্ট হবেন না । আপনি অনন্যচিত্তে কোনো একজন দেবতার উপাসনায় তৎপরতার সঙ্গে রত হোন, অন্য সকল দেবতাই খুশি হয়ে যাবেন ।</p>
<p class="Text">শ্রোতা— আজকাল পৃথিবীতে খুঁজলেও গুরু পাওয়া যায় না । পাওয়া গেলেও প্রতারক পাওয়া যায় । আমি গুরু খুঁজতে বহু তীর্থে গিয়েছি, কিন্তু কাউকে পাইনি । আপনি বলছেন যে, জগদ্গুরু কৃষ্ণকে গুরুরূপে মেনে নিতে । যদি আপনি ঘোষণা করে দেন যে, আপনারা কৃষ্ণকেই গুরু বলে মেনে নিন, তাহলে এই ভ্রম দূর হয়ে যাবে............. ।</p>
<p class="Text">স্বামীজী— প্রকৃতপক্ষে গুরুকে খুঁজতে হয় না । ফল পেকে তৈরি হয়ে গেলে পাখি নিজেই তা খুঁজে নেয় ।  তেমনই ভালো গুরু শিষ্যকে খুঁজে বের করেন, শিষ্যের খুঁজতে হয় না । যেমন, আপনি যদি কল্যাণ লাভের জন্য তৈরি থাকেন, তাহলে গুরু হঠাৎ করে এসে হাজির হবেন ! ফল পেকে তৈরি হলে, পাখি নিজেই তার কাছে আসে, ফল পাখিকে আহ্বান করে না । তেমনই আপনি যদি তৈরি হয়ে যান যে এবার আমার কল্যাণ করতে হবে, তাহলে গুরু স্বতঃই এসে উপস্থিত হবেন । বালকের লালন-পালন মাতাই করতে পারেন—মায়েরই বালকের জন্য বেশি আগ্রহ থাকে । বালকের মায়ের জন্য তত আগ্রহ থাকে না । ‘এত দেরি হয়ে গেল, ছেলে দুধ খেল না, কী ব্যাপার ?’— মায়ের এইসব চিন্তা থাকে । তেমনই মানুষ যখন  প্রকৃত শিষ্য হয়ে ওঠেন, তাঁর মধ্যে নিজ উদ্ধারের বাসনা জেগে ওঠে, তখন গুরু নিজেই তাঁকে খুঁজে নেন ।</p>
<p class="Text">যিনি প্রকৃত গুরু, তিনি কাউকে শিষ্য করেন না, বরং গুরুই বানিয়ে তোলেন ।(১) তিনি যাকে শিষ্য করেন, তিনি দুনিয়ার গুরু হয়ে ওঠেন । সেখানে এমন অলৌকিকত্ব আছে, যেখান থেকে গুরুর পর গুরু বেরিয়ে আসেন । অপরকে নিজের শিষ্য তৈরি করা পশুর কাজ । কুকুর অন্য কুকুরকে কামড়ায় আর যখন সেই কুকুরটি নীচে পড়ে যায় তখন সে জিতে যায় ও খুশি হয় । অপরকে শিষ্য করে, নিজের আজ্ঞাধীন করে খুশি হওয়া কি গুরুর লক্ষণ ? ভগবানের দরবারে এসব চলে না । আপনি যদি তৈরি হয়ে থাকেন, তবে অনেক বড় বড় গুরু আপনার প্রতি আগ্রহী হবেন । বাচ্চাকে ছাড়া মা সারা বছর থাকতে পারেন, থাকেনও কিন্তু শিশু মাকে ছাড়া থাকতে পারে না । তবুও শিশুর মায়ের জন্য যত আগ্রহ, মায়ের আগ্রহ শিশুর জন্য তার থেকে অনেক বেশি থাকে । কিন্তু শিশু মায়ের হৃদয় বুঝতে পারে না । তেমনই গুরুও শিষ্য ব্যতীত থাকতে পারেন, কিন্তু শিষ্য গুরু ছাড়া থাকতে পারে না । শিষ্যের মধ্যে নিজের উদ্ধারের জন্য যত আগ্রহ হয়, তার থেকে বেশি গুরুর মধ্যে শিষ্যের উদ্ধারের জন্য আগ্রহ থাকে । কিন্তু শিষ্য গুরুর হৃদয় বুঝতেই  পারে না । </p>
<p class="Footnotes">(১)পারসমেঁ  অরু  সন্তমেঁ  বহুত  অন্তরৌ  জান ।</p>
<p class="Footnotes">  বহ লোহা কঞ্চন করৈ বহ করৈ আপু সমান॥</p>
<p class="Text">বাছুরকে দেখে গাভীর হৃদয় আলোড়িত হয় । বাছুরের একটাই মুখ, কিন্তু গাভীর দুধ চারটি বোঁটা থেকে পড়ে । তেমনই  আপনার নিজের কল্যাণ করার আগ্রহ হলে গুরুর হৃদয় আলোড়িত হয়ে ওঠে । সাধু-মহাত্মার মনে জীবের উদ্ধারের জন্য যত আগ্রহ থাকে, জীবের নিজ উদ্ধারের জন্য তত আগ্রহ হয় না ।</p>
<p class="Text">আপনার গুরু খোঁজার কী প্রয়োজন ? আপনি প্রকৃত শিষ্য হয়ে উঠুন । আপনার মধ্যে আপনার উদ্ধারের বাসনা জাগুক, তাহলে গুরু নিজেই খুঁজতে খুঁজতে আপনার কাছে এসে পড়বেন । কখনও কখনও স্বপ্নে গুরু পাওয়া যায় এবং তিনি মন্ত্রও দেন । চরণদাস মহারাজকে শ্রীশুকদেব স্বপ্নে এসে দীক্ষা প্রদান করেছিলেন । শ্রীশুকদেব হাজার হাজার বছর আগে হয়েছিলেন আর চরণদাস মহারাজ এখনকার লোক, কিন্তু শুকদেব মহারাজ শ্রীচরণদাসের গুরু হয়ে গেলেন এবং শ্রীচরণদাস শিষ্য । গুরুজনদের হৃদয়ে দুনিয়াকে উদ্ধার করার লালসা থাকে । সুতরাং আপনার তাঁদের খোঁজার প্রয়োজন নেই ।</p>
<p class="Text">সৎসঙ্গে আগত সজ্জন ব্যক্তি বলেন যে তুমি প্রচার করে দাও, সকলকে জানিয়ে দাও । মাতাগণ ! ভদ্রমহোদয়গণ !! আপনাদের সকলকে জানানো হচ্ছে যে, যদি গুরু করতে হয়, তবে কৃষ্ণকে গুরু মেনে নিন । তিনি সমস্ত জগতের গুরু— ‘<span class="char-style-override-1">কৃষ্ণং বন্দে জগদ্গুরুম্ ।</span>’ আপনি জগতের বাইরে নয় । শ্রীগুরুর মন্ত্র ‘<span class="char-style-override-1">গীতা</span>’ । গীতা পাঠ করো, মনন করো, গীতা স্মরণ করো । সেই অনুসারে নিজ জীবন গঠন করো । উদ্ধার হয়ে যাবে । যত বেশি আগ্রহ থাকবে, তত শীঘ্র উদ্ধার হবে । যত আলগা দেবে, তত দেরি হবে । উদ্ধার হবেই, লাভ হবেই, ক্ষতি হবে না । যদি কোনো আজেবাজে লোককে গুরু করো, তাহলে সে কী উদ্ধার করবে ! তাই আপনারা নিঃসঙ্কোচে ভগবানের শ্রীচরণে আশ্রয় নিন । ভয় পাবেন না, নিঃশঙ্ক হন । যাঁরা সাজানো গুরু হন, তাঁদের দালালরা বলে থাকেন যে ‘তুমি এঁর শিষ্য হয়ে যাও ।’ রাবণ ভিক্ষা নিতে গিয়ে সীতাকে বলেছিলেন, যে দাগ (রেখা) আছে আমি তার ভিতর যাই না—‘<span class="char-style-override-1">নহীঁ আতে কারকে ভীতর, নিরাকার জপতে হরি হর ।</span>’ অর্থাৎ আমি নিরাকারের জপ করি, আকারের মধ্যে যাই না, দাগের বাইরে এসে ভিক্ষা দাও ।’ সীতাদেবী বাইরে এলে তিনি তাঁকে তুলে নিয়ে গেলেন । এই হলেন আজকালকার গুরুজী ! এঁদের থেকে সাবধানে থাকা উচিত । আজ থেকেই মেনে নিন যে, ‘<span class="char-style-override-1">কৃষ্ণং বন্দে জগদ্গুরুম্ !</span>’</p>
<p class="Sub-Heading" id="toc_marker-2-2" xml:lang="en-US">গুরু কেমন হবেন ?</p>
<p class="Text">যে গুরু, সন্ত-মহাপুরুষে এই সব লক্ষণ থাকে—</p>
<p class="Text">১) যিনি আমাদের দৃষ্টিতে প্রকৃত বোধসম্পন্ন, তত্ত্বজ্ঞরূপে প্রতিভাত, তাঁকে ছাড়া আর কারো মধ্যে তেমন অলৌকিকত্ব ও বৈশিষ্ট্য দেখা যায় না ।</p>
<p class="Text">২) যিনি কর্মযোগ, জ্ঞানযোগ, ভক্তিযোগ ইত্যাদি সাধন তত্ত্বতঃ ঠিকমতো জানেন ।</p>
<p class="Text">৩) যাঁর সঙ্গ ও বচনে আমাদের হৃদয়ে থাকা আশঙ্কা বিনা জিজ্ঞাসায় স্বতঃ দূর হয় ।</p>
<p class="Text">৪) যাঁর কাছে থাকলে প্রসন্নতা ও শান্তি অনুভূত হয় ।</p>
<p class="Text">৫) যিনি আমাদের সঙ্গে শুধুমাত্র আমাদের হিতের জন্যই সম্বন্ধ রাখেন ।</p>
<p class="Text">৬) যিনি আমাদের থেকে কোনো বস্তু কিছুমাত্র আশা করেন না ।</p>
<p class="Text">৭) যাঁর সমস্ত কাজ শুধুমাত্র সাধকদের হিতের জন্যই করা হয়ে থাকে ।</p>
<p class="Text">৮) যাঁর কাছে থাকলে লক্ষ্যের দিকে আমাদের আগ্রহ স্বতঃই বাড়তে থাকে ।</p>
<p class="Text">৯) যাঁর সঙ্গ, দর্শন, ভাষণ, স্মরণ ইত্যাদির দ্বারা আমাদের দুর্গুণ-দুরাচার দূর হয়ে স্বতঃই সদ্গুণ-সদাচাররূপ দৈবীসম্পদ্ বর্ধিত হয় ।<span class="char-style-override-2"></span></p>


<p class="Page-Break"> </p>
<p class="First-End-Page" id="toc_marker-3" xml:lang="en-GB">শেষ পাতা</p>

