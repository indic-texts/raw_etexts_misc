
<p class="First-End-Page para-style-override-1" id="toc_marker-1" xml:lang="en-GB">প্রথম পাতা</p>
<p class="Titel-Page---Shri-Hari">     ॥ শ্রীহরিঃ ॥</p>
<p class="Title-Page---Book-Name">শ্রীকৃষ্ণের অষ্টোত্তর শতনাম</p>
<p class="Title-Page---Book-Name-Hindi">श्रीकृष्ण के 108 नाम (बंगला)</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব  ॥</p>
<p class="Title-Page---Tavmev-Mata--pita"> </p>
<p class="Title-Page---Gita-Seva-Trust para-style-override-2">গীতা সেবা ট্রাস্ট<span></span></p>


<p class="Page-Break">॥ শ্রীহরিঃ ॥</p>
<p class="Chapter-Heading" id="toc_marker-2">শ্রীকৃষ্ণের অষ্টোত্তর শতনাম</p>
<p class="Uwach">নারায়ণকে প্রণাম</p>
<p class="Shlok">ওঁ নমো ব্রহ্মণ্যদেবায় গো ব্রাহ্মণহিতায় চ ।</p>
<p class="Shlok">জগদ্ধিতায় কৃষ্ণায় গোবিন্দায় নমো নমঃ ॥</p>
<p class="Shlok">পাপোঽহং পাপকর্মাহং পাপাত্মা পাপসম্ভবঃ ।</p>
<p class="Shlok">ত্রাহি মাং পুণ্ডরীকাক্ষ সর্বপাপহরো হরি ॥</p>
<p class="Uwach">     শ্রীকৃষ্ণকে প্রণাম</p>
<p class="Shlok">কৃষ্ণায় বাসুদেবায় দৈবকী নন্দনায় চ ।</p>
<p class="Shlok">অশেষ ক্লেশনাশায় গোবিন্দায় নমো নমঃ ॥</p>
<p class="Shlok">হে কৃষ্ণ করুণাসিন্ধো দীনবন্ধু জগৎপতে ।</p>
<p class="Shlok">গোপেশ গোপীকাকান্ত রাধাকান্ত নমোঽস্তু তে ॥</p>
<p class="Shlok">জয় জয় গোবিন্দ গোপাল গদাধর ।</p>
<p class="Shlok">কৃষ্ণচন্দ্র কর কৃপা করুণা-সাগর ॥</p>
<p class="Shlok">জয় রাধে গোবিন্দ গোপাল বনমালী ।</p>
<p class="Shlok">শ্রীরাধার প্রাণধন মুকুন্দ-মুরারী ॥</p>
<p class="Shlok">হরিনাম বিনে রে গোবিন্দ নাম বিনে ।</p>
<p class="Shlok">বিফলে মনুষ্য জন্ম যায় দিনে দিনে ॥</p>
<p class="Shlok">দিন গেল মিছা কাজে রাত্রি গেল নিদ্রে ।</p>
<p class="Shlok">না ভজিনু রাধাকৃষ্ণ চরণারবৃন্দে ॥</p>
<p class="Shlok">কৃষ্ণ ভজিবার তরে সংসারে আইনু ।</p>
<p class="Shlok">মিছা মায়ায় বদ্ধ হয়ে বৃক্ষসম হৈনু ॥</p>
<p class="Shlok">ফলরূপে পুত্র-কন্যা ডাল ভাঙ্গি পড়ে ।</p>
<p class="Shlok">কালরূপে সংসারেতে পক্ষ বাসা করে ॥</p>
<p class="Shlok">যখন কৃষ্ণ জন্ম নিলেন দৈবকী উদরে ।</p>
<p class="Shlok">মথুরাতে দেবগণ পুষ্পবৃষ্টি করে ॥</p>
<p class="Shlok">বসুদেব রাখি আইল নন্দের মন্দিরে ।</p>
<p class="Shlok">নন্দের আলয়ে কৃষ্ণ দিনে দিনে বাড়ে ॥</p>
<p class="Shlok">শ্রীনন্দ রাখিল নাম নন্দের নন্দন ।১</p>
<p class="Shlok">যশোদা রাখিল নাম যাদু বাছাধন ॥ ২</p>
<p class="Shlok">উপানন্দ নাম রাখে সুন্দর গোপাল । ৩</p>
<p class="Shlok">ব্রজবালক নাম রাখে ঠাকুর রাখাল ॥ ৪</p>
<p class="Shlok">সুবল রাখিল নাম ঠাকুর কানাই । ৫</p>
<p class="Shlok">শ্রীদাম রাখিল নাম রাখাল-রাজা ভাই ॥ ৬</p>
<p class="Shlok">ননীচোরা নাম রাখে যতেক গোপিনী । ৭</p>
<p class="Shlok">কালসোণা নাম রাখে রাধাবিনোদিনী ॥ ৮</p>
<p class="Shlok">কুব্জা রাখিল নাম পতিত-পাবন-হরি । ৯</p>
<p class="Shlok">চন্দ্রাবলী নাম রাখে মোহন-বংশীধারী ॥ ১০</p>
<p class="Shlok">অনন্ত রাখিল নাম অন্ত না পাইয়া । ১১</p>
<p class="Shlok">কৃষ্ণ নাম রাখে গর্গ ধ্যানেতে জানিয়া ॥ ১২</p>
<p class="Shlok">কণ্বমণি নাম রাখে দেবচক্রপাণি । ১৩</p>
<p class="Shlok">বনমালী নাম রাখে বনের হরিণী ॥ ১৪</p>
<p class="Shlok">গজহস্তী রাখে নাম শ্রীমধুসূদন  । ১৫</p>
<p class="Shlok">অজামিল নাম রাখে দেব নারায়ণ ॥ ১৬</p>
<p class="Shlok">পুরন্দর নাম রাখে দেব শ্রীগোবিন্দ । ১৭</p>
<p class="Shlok">দ্রৌপদী রাখিল নাম দেব দীনবন্ধু ॥ ১৮</p>
<p class="Shlok">সুদাম রাখিল নাম দারিদ্র-ভঞ্জন । ১৯</p>
<p class="Shlok">ব্রজবাসী নাম রাখে ব্রজের জীবন ॥ ২০</p>
<p class="Shlok">দর্পহারী নাম রাখে অর্জুন সুধীর । ২১</p>
<p class="Shlok">পশুপতি নাম রাখে গরুড় মহাবীর ॥ ২২</p>
<p class="Shlok">যুধিষ্ঠির নাম রাখে দেব যদুবর । ২৩</p>
<p class="Shlok">বিদুর রাখিল নাম কাঙ্গালের ঠাকুর ॥ ২৪</p>
<p class="Shlok">বাসুকী রাখিল নাম দেব-সৃষ্টি-স্থিতি । ২৫</p>
<p class="Shlok">ধ্রুবলোকে নাম রাখে ধ্রুবের সারথী ॥ ২৬</p>
<p class="Shlok">নারদ রাখিল নাম ভক্ত-প্রাণধন । ২৭</p>
<p class="Shlok">ভীষ্মদেব নাম রাখে লক্ষ্মী-নারায়ণ ॥ ২৮</p>
<p class="Shlok">সত্যভামা নাম রাখে সত্যের সারথী । ২৯</p>
<p class="Shlok">জাম্ববতী নাম রাখে দেব যোদ্ধাপতি ॥ ৩০</p>
<p class="Shlok">বিশ্বামিত্র নাম রাখে সংসারের সার । ৩১</p>
<p class="Shlok">অহল্যা রাখিল নাম পাষাণ-উদ্ধার ॥ ৩২</p>
<p class="Shlok">ভৃগুমুনি নাম রাখে জগতের হরি । ৩৩</p>
<p class="Shlok">পঞ্চমুখে রামনাম গান ত্রিপুরারি ॥ ৩৪</p>
<p class="Shlok">কুঞ্জকেশী নাম রাখে বলী সদাচারি । ৩৫</p>
<p class="Shlok">প্রহ্লাদ রাখিল নাম নৃসিংহ-মুরারী ॥ ৩৬</p>
<p class="Shlok">বশিষ্ঠ রাখিল নাম মুনি-মনোহর । ৩৭</p>
<p class="Shlok">বিশ্বাবসু নাম রাখে নবজলধর ॥ ৩৮</p>
<p class="Shlok">সম্বর্তক রাখে নাম গোবর্ধনধারী । ৩৯</p>
<p class="Shlok">প্রাণপতি নাম রাখে যত ব্রজনারী ॥ ৪০</p>
<p class="Shlok">অদিতি রাখিল নাম অরাতি-সূদন । ৪১</p>
<p class="Shlok">গদাধর নাম রাখে যমল-অর্জুন ॥ ৪২</p>
<p class="Shlok">মহাযোদ্ধা নাম রাখে ভীম মহাবল । ৪৩</p>
<p class="Shlok">দয়ানিধি রাখে নাম দরিদ্র সকল ॥ ৪৪</p>
<p class="Shlok">বৃন্দাবন-চন্দ্র নাম রাখে বৃন্দাদূতি । ৪৫</p>
<p class="Shlok">বিরজা রাখিল নাম যমুনার পতি ॥ ৪৬</p>
<p class="Shlok">বাণীপতি নাম রাখে গুরু বৃহস্পতি । ৪৭</p>
<p class="Shlok">লক্ষ্মীপতি রাখে নাম সুমন্ত্র সারথি ॥ ৪৮</p>
<p class="Shlok">সন্দীপনি নাম রাখে দেব অন্তর্যামী । ৪৯</p>
<p class="Shlok">পরাশর নাম রাখে ত্রিলোকের স্বামী ॥ ৫০</p>
<p class="Shlok">পদ্মযোনি নাম রাখে অনাদির আদি । ৫১</p>
<p class="Shlok">নট-নারায়ণ নাম রাখিল সম্বাদি ॥ ৫২</p>
<p class="Shlok">হরেকৃষ্ণ নাম রাখে প্রিয় বলরাম । ৫৩</p>
<p class="Shlok">ললিতা রাখিল নাম দুর্বাদলশ্যাম ॥ ৫৪</p>
<p class="Shlok">বিশাখা রাখিল নাম অনঙ্গমোহন । ৫৫</p>
<p class="Shlok">সুচিত্রা রাখিল নাম শ্রীবংশীবদন ॥ ৫৬</p>
<p class="Shlok">আয়ান রাখিল নাম ক্রোধ-নিবারণ । ৫৭</p>
<p class="Shlok">চণ্ডকেশী নাম রাখে কৃতান্ত-শাসন ॥ ৫৮</p>
<p class="Shlok">জ্যোতিষ্ক রাখিল নাম নীলকান্তমণি । ৫৯</p>
<p class="Shlok">গোপীকান্ত নাম রাখে সুদাম-ঘরণী ॥ ৬০</p>
<p class="Shlok">ভক্তগণ নাম রাখে দেব জগন্নাথ । ৬১</p>
<p class="Shlok">দুর্বাসা রাখেন নাম অনাথের নাথ ॥ ৬২</p>
<p class="Shlok">রাসেশ্বর নাম রাখে যতেক মালিনী । ৬৩</p>
<p class="Shlok">সর্ব-যজ্ঞেশ্বর নাম রাখেন শিবানী ॥ ৬৪</p>
<p class="Shlok">উদ্ধব রাখিল নাম মিত্র-হিতকারী । ৬৫</p>
<p class="Shlok">অক্রূর রাখিল নাম ভব-ভয়হারী ॥ ৬৬</p>
<p class="Shlok">গুঞ্জমালী নাম রাখে নীল-পীতবাস । ৬৭</p>
<p class="Shlok">সর্ববেত্তা রাখে নাম দ্বৈপায়ন-ব্যাস ॥ ৬৮</p>
<p class="Shlok">অষ্টসখী নাম রাখে ব্রজের ঈশ্বর । ৬৯</p>
<p class="Shlok">সুরলোক রাখে নাম অখিলের সার ॥ ৭০</p>
<p class="Shlok">বৃষভানু নাম রাখে পরম ঈশ্বর । ৭১</p>
<p class="Shlok">স্বর্গবাসী রাখে নাম দেব পরাৎপর ॥ ৭২</p>
<p class="Shlok">পুলোমা রাখেন নাম অনাথের সখা । ৭৩</p>
<p class="Shlok">রসসিন্ধু নাম রাখে সখী চিত্রলেখা ॥ ৭৪</p>
<p class="Shlok">চিত্ররথ নাম রাখে অরাতি-দমন । ৭৫</p>
<p class="Shlok">পুলস্ত্য রাখিল নাম নয়ন-রঞ্জন ॥ ৭৬</p>
<p class="Shlok">কশ্যপ রাখেন নাম রাস-রাসেশ্বর । ৭৭</p>
<p class="Shlok">ভাণ্ডারীক নাম রাখে পূর্ণ-শশধর ॥ ৭৮</p>
<p class="Shlok">সুমালী রাখিল নাম পুরুষ-প্রধান । ৭৯</p>
<p class="Shlok">পুরঞ্জন নাম রাখে ভক্তগণ-প্রাণ ॥ ৮০</p>
<p class="Shlok">রজকিনী নাম রাখে নন্দের-দুলাল । ৮১</p>
<p class="Shlok">আহ্লাদিনী নাম রাখে ব্রজের-গোপাল ॥ ৮২</p>
<p class="Shlok">দৈবকী রাখিল নাম নয়নের মণি । ৮৩</p>
<p class="Shlok">জ্যোতির্ময় নাম রাখে যাজ্ঞবল্ক্য মুনি ॥ ৮৪</p>
<p class="Shlok">অত্রিমুনি নাম রাখে কোটি-চন্দ্রেশ্বর । ৮৫</p>
<p class="Shlok">গৌতম রাখিল নাম দেব বিশ্বম্ভর ॥ ৮৬</p>
<p class="Shlok">মরীচি রাখিল নাম অচিন্ত্য অচ্যুত । ৮৭</p>
<p class="Shlok">জ্ঞানাতীত নাম রাখে সৌনকাদি সুত ॥ ৮৮</p>
<p class="Shlok">রুদ্রগণ নাম রাখে দেব-মহাকাল । ৮৯</p>
<p class="Shlok">বসুগণ রাখে নাম ঠাকুর দয়াল ॥ ৯০</p>
<p class="Shlok">সিদ্ধগণ নাম রাখে পুতনা-নাশন । ৯১</p>
<p class="Shlok">সিদ্ধার্থ রাখিল নাম কপিল তপোধন ॥ ৯২</p>
<p class="Shlok">ভাগুরি রাখিল নাম অগতির গতি । ৯৩</p>
<p class="Shlok">মৎস্যগন্ধা নাম রাখে ত্রিলোকের পতি ॥ ৯৪</p>
<p class="Shlok">শুক্রাচার্য রাখে নাম অখিল-বান্ধব । ৯৫</p>
<p class="Shlok">বিষ্ণুলোকে নাম রাখে দেব শ্রীমাধব ॥ ৯৬</p>
<p class="Shlok">যদুগণ রাখে নাম যদুকুলপতি । ৯৭</p>
<p class="Shlok">অশ্বিনীকুমার নাম রাখে সৃষ্টি-স্থিতি ॥ ৯৮</p>
<p class="Shlok">অর্যমা রাখিল নাম কাল-নিবারণ । ৯৯</p>
<p class="Shlok">সত্যবতী নাম রাখে অজ্ঞান-নাশন ॥ ১০০</p>
<p class="Shlok">পদ্মাক্ষ রাখিল নাম ভ্রমর-ভ্রমরী । ১০১</p>
<p class="Shlok">ত্রিভঙ্গ রাখিল নাম যত সহচরী ॥ ১০২</p>
<p class="Shlok">বঙ্কচন্দ্র নাম রাখে শ্রীরূপমঞ্জরী । ১০৩</p>
<p class="Shlok">মাধুরী রাখিল নাম গোপ-মনোহারী ॥ ১০৪</p>
<p class="Shlok">মঞ্জুমালী নাম রাখে অভীষ্ট-পূরণ । ১০৫</p>
<p class="Shlok">কুটিলা রাখিল নাম মদন-মোহন ॥ ১০৬</p>
<p class="Shlok">মঞ্জরী রাখিল নাম কর্মবন্ধ-নাশ । ১০৭</p>
<p class="Shlok">ব্রজবধূ নাম রাখে পূর্ণ অভিলাষ ॥ ১০৮</p>
<p class="Shlok">দৈত্যারি দ্বারিকানাথ দারিদ্র-ভঞ্জন ।</p>
<p class="Shlok">দয়াময় দ্রৌপদীর লজ্জা নিবারণ ॥</p>
<p class="Shlok">স্বরূপে সবার হয় গোলোকেতে স্থিতি ।</p>
<p class="Shlok">বৈকুণ্ঠে ক্ষীরোদশায়ী কমলার পতি ॥</p>
<p class="Shlok">রসময় রসিকনাগর অনুপাম ।</p>
<p class="Shlok">নিকুঞ্জবিহারী হরি নব-ঘনশ্যাম ॥</p>
<p class="Shlok">শালগ্রাম দামোদর শ্রীপতি শ্রীধর ।</p>
<p class="Shlok">তারকব্রহ্ম সনাতন পরম ঈশ্বর ॥</p>
<p class="Shlok">কল্পতরু কমললোচন হৃষীকেশ ।</p>
<p class="Shlok">পতিত-পাবন গুরু জ্ঞান উপদেশ ॥</p>
<p class="Shlok">চিন্তামণি চতুর্ভুজ দেব চক্রপাণি ।</p>
<p class="Shlok">দীনবন্ধু দেবকী-নন্দন যদুমণি ॥</p>
<p class="Shlok">অনন্ত কৃষ্ণের নাম অনন্ত মহিমা ।</p>
<p class="Shlok">নারদাদি ব্যাসদেব দিতে নারে সীমা ॥</p>
<p class="Shlok">নাম ভজ নাম চিন্তা নাম কর সার ।</p>
<p class="Shlok">অনন্ত কৃষ্ণের নাম মহিমা অপার ॥</p>
<p class="Shlok">শতভার সুবর্ণ গো কোটি কন্যাদান ।</p>
<p class="Shlok">তথাপি না হয় কৃষ্ণ নামের সমান ॥</p>
<p class="Shlok">যেই নাম সেই কৃষ্ণ ভজ নিষ্ঠা করি ।</p>
<p class="Shlok">নামের সহিত আছেন আপনি শ্রীহরি ॥</p>
<p class="Shlok">শুন শুন ওরে ভাই নাম সংকীর্তন ।</p>
<p class="Shlok">যে নাম শ্রবণে হয় পাপ বিমোচন ॥</p>
<p class="Shlok">কৃষ্ণনাম হরিনাম বড়ই মধুর ।</p>
<p class="Shlok">কৃষ্ণ ভজে যেই জন সে বড় চতুর ॥</p>
<p class="Shlok">ব্রহ্মা-আদি দেব যাঁরে ধ্যানে নাহি পায় ।</p>
<p class="Shlok">সে ধনে বঞ্চিত হলে কি হবে উপায় ॥</p>
<p class="Shlok">হিরণ্যকশিপুর উদর বিদারণ ।</p>
<p class="Shlok">প্রহ্লাদে করিলা রক্ষা দেব নারায়ণ ॥</p>
<p class="Shlok">বলিরে ছলিতে প্রভু হইল বামন ।</p>
<p class="Shlok">দ্রৌপদীর লজ্জা হরি কৈলা নিবারণ ॥</p>
<p class="Shlok">অষ্টোত্তর শতনাম যে করে পঠন ।</p>
<p class="Shlok">অনায়াসে পায় রাধাকৃষ্ণের চরণ ॥</p>
<p class="Shlok">ভক্তবাঞ্ছা পূর্ণ করে নন্দের নন্দন ।</p>
<p class="Shlok">মথুরায় কংস ধ্বংস লঙ্কায় রাবণ ॥</p>
<p class="Shlok">বকাসুর বধ আদি কালীয়দমন ।</p>
<p class="Shlok para-style-override-2">নরোত্তম দাস গাহে নাম সংকীর্তন ॥<span></span></p>


<p class="Page-Break"> </p>
<p class="First-End-Page" id="toc_marker-3" xml:lang="en-GB">শেষ পাতা</p>

