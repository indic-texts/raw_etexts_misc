
<p class="First-End-Page para-style-override-1" id="toc_marker-1" xml:lang="en-GB"><span class="char-style-override-1">প্রথম পাতা</span><span class="char-style-override-2"></span></p>
<p class="Titel-Page---Shri-Hari">॥ শ্রীহরিঃ॥</p>
<p class="Title-Page---Book-Name">শ্রীপ্রেমভক্তিপ্রকাশ</p>
<p class="Title-Page---Book-Name-Hindi">श्रीप्रेमभक्तिप्रकाश (बांगला)</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব ॥</p>
<p class="Title-Page---Tavmev-Mata--pita"> </p>
<p class="Title-Page---Author-Name">শ্রদ্ধেয় শ্রীজয়দয়ালজী গোয়েন্দকা</p>
<p class="Title-Page---Gita-Seva-Trust">গীতা সেবা ট্রাস্ট</p>


<p class="Page-Break"> </p>
<p class="Chapter-Heading" id="toc_marker-2">শ্রীপ্রেমভক্তিপ্রকাশ</p>
<p class="Text"><span class="char-style-override-3">পরমাত্মার শরণপ্রাপ্ত পুরুষের মন পরমাত্মার নিকট প্রার্থনা করে</span>—</p>
<p class="Text">হে প্রভু ! হে বিশ্বম্ভর ! হে দীনদয়াল ! হে কৃপাসিন্ধু ! হে অন্তর্যামী ! হে পতিতপাবন ! হে সর্বশক্তিমান ! হে দীনবন্ধু ! হে নারায়ণ ! হে হরি ! দয়া করুন, দয়া করুন । হে অন্তর্যামী ! জগতে আপনিই দয়াসিন্ধু এবং সর্বশক্তিমান বলে পরিচিত, এই কারণে দয়া করা তো আপনার কর্তব্য ।</p>
<p class="Text">হে প্রভু ! যদি আপনার নাম পতিতপাবন হয়, তাহলে এক বার এসে দর্শন দিন । আমি আপনাকে বারংবার প্রণাম করে বিনত হয়ে বলছি, হে প্রভু ! দর্শন দিয়ে কৃতার্থ করুন । হে প্রভু ! আপনি ছাড়া এই সংসারে আমার আর কেউই নেই । একটি বার দর্শন দিন, দর্শন দিন প্রভু, আর উদ্বিগ্ন করবেন না ! আপনার নাম তো বিশ্বম্ভর, তাহলে কেন আমার আশাপূরণ করছেন না ? হে করুণাময় ! হে দয়াসাগর ! দয়া করুন । আপনি দয়ার সমুদ্র, তাই কিঞ্চিৎ দয়া করলে আপনার দয়াসাগরে দয়ার কোনো ঘাটতি হবে না । আপনার কিঞ্চিৎ দয়াতেই সম্পূর্ণ সংসারের উদ্ধার হতে পারে, সুতরাং একটি তুচ্ছ জীবের উদ্ধার আপনার পক্ষে এমন আর কী বড় কথা ! হে প্রভু ! যদি আপনি আমার কর্মের প্রতি দৃষ্টিপাত করেন, তাহলে তো এই সংসার থেকে আমার নিস্তার লাভ করার কোনো উপায়ই নেই ।  সেইজন্য আপনি আপনার পতিতপাবন নামের প্রতি দৃষ্টিপাত করে এই তুচ্ছ জীবকে দর্শন দিন । আমি তো ভক্তির কিছুই জানি না,  যোগও জানি না এবং এমন কোনো ক্রিয়াও জানি না যার দ্বারা আপনার দর্শন লাভ করতে পারি । আপনি অন্তর্যামী হয়ে যদি দয়াসিন্ধু না হতেন তাহলে আপনাকে এ জগতে কেউ দয়াসিন্ধু বলত না, যদি আপনি দয়ারসাগর হয়ে অন্তরের দুঃখ-কষ্ট না বুঝতেন তাহলে আপনাকে কেউ অন্তর্যামী বলত না । দুটি গুণের সঙ্গে যুক্ত হয়ে যদি আপনি সামর্থ্যবান না হতেন তাহলে আপনাকে কেউ সর্বশক্তিমান এবং সর্বসামর্থ্যবান বলত না । যদি আপনি কেবল ভক্তবৎসলই হতেন তাহলে আপনাকে কেউ পতিতপাবন বলত না । হে প্রভু ! হে দয়াসিন্ধু ! এক বার দয়া করে দর্শন দিন ॥ ১ ॥</p>
<p class="Text"><span class="char-style-override-3">জীবাত্মা নিজের মনের উদ্দেশে বলে</span>—</p>
<p class="Text">হে দুষ্ট মন ! কপট প্রার্থনা করলে কি অন্তর্যামী ভগবান প্রসন্ন হতে পারেন ? উনি কি জানেন না যে তোমার এই সমস্ত প্রার্থনা নিষ্কাম নয় ? এবং তোমার হৃদয়ে শ্রদ্ধা, বিশ্বাস এবং প্রেম কিছুই নেই ? যদি তোমার এই বিশ্বাস হয়  যে ভগবান অন্তর্যামী, তাহলে কীসের জন্য প্রার্থনা করছ ? প্রেমহীন মিথ্যা প্রার্থনা করলে ভগবান কখনো শোনেন না এবং যদি প্রেম থাকে, তাহলে বলারই বা প্রয়োজন কী ? কারণ ভগবান তো স্বয়ং গীতাতে বলেছেন —</p>
<p class="Text"><span class="char-style-override-3"> যে যথা মাং প্রপদ্যন্তে তাংস্তথৈব ভজাম্যহম্ ।</span> (৪ ।১১)</p>
<p class="Text">‘যে আমাকে  যেভাবে ভজনা করে, আমিও তাকে সেইভাবেই ভজনা করি ।’</p>
<p class="Text">পুনরায় গীতায় অন্যত্র বলা হয়েছে—</p>
<p class="Text"><span class="char-style-override-3">যে ভজন্তি তু মাং ভক্ত্যা ময়ি তে তেষু চাপ্যহম্ ।</span> (৯ ।২৯)</p>
<p class="Text">‘যে (ভক্ত) আমাকে ভক্তিভাবে ভজনা করে, সে আমার মধ্যে বাস করে এবং আমিও তার মধ্যে প্রত্যক্ষভাবে প্রকট হয়ে থাকি ।’(১)  </p>
<p class="Footnotes">(১)যেমন সূক্ষ্মরূপে সর্বত্র ব্যাপ্ত হয়ে অগ্নি সাধনদ্বারা প্রকট হলেই প্রত্যক্ষ হয়, তেমনই পরমেশ্বর সর্বত্র বিরাজমান হয়ে ভক্তিভাবে ভজনাকারীর অন্তঃকরণেই প্রত্যক্ষরূপে প্রকট হন ।</p>
<p class="Text">হে মন ! হরি দয়াসিন্ধু হয়ে যদি দয়া না করেন তাহলেও কোনো চিন্তা নেই, তোমার তো নিজের কর্তব্যই করে যাওয়া উচিত । হরি তো প্রেমিক, তিনি বিশুদ্ধ প্রেমকে চিনতে পারেন । প্রেমের বিষয় তো প্রেমিকই জানেন, সেই অন্তর্যামী ভগবান কি তোমার শুষ্ক প্রেমে দর্শন দেবেন ? যখন বিশুদ্ধ প্রেম এবং শ্রদ্ধা-বিশ্বাসরূপী রজ্জু তৈরি হবে তখন সেই রজ্জুতে শ্রীহরি নিজে থেকেই বাঁধা পড়বেন । ওরে মূর্খ মন ! মিথ্যা প্রার্থনার দ্বারা কি কাজ উদ্ধার হবে ? কারণ হরি তো অন্তর্যামী । হে মন ! তোমাকে নমস্কার, তোমার কাজ তো সংসারে ডুবে থাকা, সুতরাং  যেখানে তোমার ইচ্ছা হয় সেখানে যাও । তোমারই সঙ্গ করার ফলে আমি এই অসার সংসারে অনেক দিন ঘুরেছি, এখন হরির চরণকমলের আশ্রয় গ্রহণ করায় তোমার ছলনা সম্পূর্ণ জেনে গেছি, তুমি আমার জন্য কপটভাব এবং অতি দীন বচন দ্বারা ভগবানের কাছে প্রার্থনা করে থাকো । কিন্তু তুমি জানো না যে হরি অন্তর্যামী । যোগবাশিষ্ঠে ঠিকই লেখা আছে  যে, মনের নাশ না হলে ভগবৎ প্রাপ্তি হয় না । বাসনা ক্ষয়, মনের নাশ এবং পরমেশ্বরের প্রাপ্তি— এই তিনটি একই সঙ্গে হয়ে থাকে । এইজন্য তোমাকে বিনীতভাবে বলছি যে তুমি সসম্মানে এখান থেকে বিদায় হও । এখন আর এই পাখি তোমার মায়ারূপ ফাঁদে কখনো আবদ্ধ হবে না  কারণ এ হরির চরণে আশ্রয় নিয়েছে । তুমি কি তাহলে নিজের দুর্দশা মেনে নেবে ? অহো ! কোথায় সেই মায়া ? কোথায় কাম-ক্রোধাদি শত্রুগণ ? এখন তো তোমার সম্পূর্ণ সেনা বিধ্বস্ত হয়ে যাচ্ছে, সুতরাং তোমার প্রভাব ফেলার আশা ত্যাগ করে  যেখানে ইচ্ছা হয় চলে যাও॥ ২ ॥</p>
<p class="Text"><span class="char-style-override-3">মন পুনঃ পরমাত্মার নিকট প্রার্থনা জানাচ্ছে</span> —</p>
<p class="Text">প্রভু ! দয়া করুন প্রভু । হে নাথ ! আমি আপনার শরণাগত । হে শরণাগত প্রতিপালক ! শরণাগতের লজ্জা রক্ষা করুন । হে প্রভু ! রক্ষা করুন, রক্ষা করুন, একবার আমায় দর্শন দিন । আপনি ছাড়া এই সংসারে আমার আর কোনো অবলম্বন নেই, অতএব আপনাকে বারংবার মিনতি করছি, প্রণাম করছি, আর বিলম্ব করবেন না, শীঘ্র এসে দর্শন দিন । হে প্রভু ! হে দয়াসিন্ধু ! একবার সশরীরে দাসের অবস্থা প্রত্যক্ষ করুন । আপনার অদর্শনে প্রাণের অন্য কোনো অবলম্বন দেখছি না । হে প্রভু ! দয়া করুন, দয়া করুন, আমি আপনার শরণাগত, আমার প্রতি একবার দয়াদৃষ্টি নিক্ষেপ করুন । হে প্রভু ! হে দীনবন্ধু ! হে দীনদয়াল ! আর উদ্বিগ্ন করবেন না,  দয়া করুন । আমার দুষ্ট স্বভাবের প্রতি দৃকপাত না করে আপনার পতিতপাবন স্বভাবের প্রকাশ ঘটান ॥ ৩ ॥</p>
<p class="Text"><span class="char-style-override-3">জীবাত্মা পুনঃ নিজের মনের উদ্দেশে বলে</span>— </p>
<p class="Text">হে মন ! সাবধান ! সাবধান ! কীসের জন্য ব্যর্থ বিলাপ করছ । শ্রীসচ্চিদানন্দঘন হরি, মিথ্যা বিনতিতে বিগলিত হন না । তোমার কপটতা এখানে চলবে না । কেন তুমি আমার জন্য হরির কাছে কপট প্রার্থনা করছ ? এইরকম প্রার্থনা আমি চাই না, তোমার যেখানে ইচ্ছা হয় সেখানে চলে যাও । যদি হরি অন্তর্যামী হন, তাহলে প্রার্থনা করার কী আবশ্যকতা আছে ? যদি তিনি প্রেমী হন, তাহলে তাঁকে ডাকার কী আবশ্যকতা আছে ? যদি তিনি বিশ্বম্ভর হন, তাহলে চাইবার কী আবশ্যকতা আছে ? তোমাকে নমস্কার করি, তুমি এখান থেকে বিদায় নাও,  চলে যাও ॥ ৪ ॥</p>
<p class="Text"><span class="char-style-override-3">জীবাত্মা নিজের বুদ্ধি এবং ইন্দ্রিয়রাজীর উদ্দেশে জানাচ্ছে</span>— </p>
<p class="Text">হে ইন্দ্রিয়গণ ! তোমাদের নমস্কার এবং বিদায় সম্ভাষণ জানাই । যেখানে বাসনা বিরাজ করে, সেখানেই তো তোমাদের অবস্থান । আমি শ্রীহরির চরণকমলে আশ্রয় নিয়েছি, এইজন্য এখন আর আমার উপর তোমাদের প্রভাব খাটবে না । হে বুদ্ধি ! তোমাকেও নমস্কার করি । পূর্বে তোমার জ্ঞান কোথায় চলে গিয়েছিলে, যখন তুমি আমাকে সংসারে ডুবে যাওয়ার শিক্ষা দিয়েিছলে ? সেই শিক্ষা কী এখন আর কার্যকরী হতে পারবে ?  ৫ ॥</p>
<p class="Text"><span class="char-style-override-3">জীবাত্মা পরমাত্মার উদ্দেশে জানাচ্ছে</span> — </p>
<p class="Text">হে প্রভু ! আপনি অন্তর্যামী, সেইজন্য আমি বলছি না যে আপনি এসে দর্শন দিন । কারণ যদি আমার পূর্ণ প্রেম হত, তাহলে কি আপনি অপেক্ষা করতে পারতেন ? বৈকুণ্ঠে লক্ষ্মীও কি আপনাকে আটকাতে পারতেন ? যদি আপনার প্রতি আমার পূর্ণ শ্রদ্ধা থাকত, তাহলে আপনি কি বিলম্ব করতেন ? সেই প্রেম এবং বিশ্বাস কি আপনাকে ছাড়তে পারত ? অহো, বৃথাই আমি সংসারে নিষ্কাম এবং বাসনাহীন হয়ে রয়েিছ এবং বৃথাই আমি নিজেকে আপনার শরণাগত বলে মানি । তবে কোনো চিন্তা নয়, যা কিছু পাওয়া যায় তাতেই আমার প্রসন্ন থাকা উচিত । কারণ আপনি গীতাতে এই কথাই বলেছেন ।(১)  সেইজন্য আপনার চরণকমলের প্রেম-ভক্তিতে মগ্ন থেকে যদি আমার নরকপ্রাপ্তিও হয়, তাহলে সেটাও স্বর্গের চাইতে ভালো । এই যখন পরিস্থিতি তখন আমার কীসের চিন্তা ? যখন আপনার প্রতি আমার প্রেম উৎপন্ন  হবে, তখন আপনার কি আমার প্রতি হবে না ? যখন আমি আপনার দর্শন ব্যতীত কিছুতেই থাকতে পারব না, তখন আপনিও কি দর্শন না দিয়ে থাকতে পারবেন ? আপনি তো স্বয়ং গীতাতে বলেছেন— </p>
<p class="Footnotes">(১)‘যদৃচ্ছালাভসন্তুষ্টঃ’ (গীতা ৪ ।২২), ‘সন্তুষ্টো যেন কেনচিৎ’ (গীতা ১২ ।১৯)</p>
<p class="Text"><span class="char-style-override-3"> যে যথা মাং প্রপদ্যন্তে তাংস্তথৈব ভজাম্যহম্ ।</span> (৪ ।১১)</p>
<p class="Text">‘যে আমাকে  যেভাবে ভজনা করে, আমিও তাকে সেইভাবেই ভজনা করি ।’ সুতরাং আমি বলছি না  যে আপনি এসে দর্শন দিন । এবং আপনারই বা কী দায় ? যাই হোক, কোনো চিন্তা নেই । আপনার যা ভালো মনে  হয়, তাই করুন । আপনি যা করবেন, তাতেই আমার আনন্দিত হওয়া উচিত ॥ ৬ ॥</p>
<p class="Text"><span class="char-style-override-3">জীবাত্মা জ্ঞাননেত্রদ্বারা পরমেশ্বরের ধ্যান করতে করতে আনন্দে বিহ্বল হয়ে বলে ওঠে</span>— </p>
<p class="Text">অহো ! অহো ! আনন্দ ! আনন্দ ! প্রভু ! প্রভু ! আপনি কি এসেছেন ? ধন্য ভাগ্য ! ধন্য ভাগ্য ! আজকে আমার মতন পতিতও আপনার চরণকমলের প্রভাবে কৃতার্থ হল । কেনই বা হবে না, আপনি তো স্বয়ং গীতাতে বলেছেন  যে— </p>
<p class="Shlok-Color--1">অপি  চেৎ সুদুরাচারো ভজতে মামনন্যভাক্ ।</p>
<p class="Shlok-Color--1">সাধুরেব স মন্তব্য সম্যগ্ব্যবসিতো হি সঃ ॥</p>
<p class="Shlok-Color--1">ক্ষিপ্রং ভবতি ধর্মাত্মা শশ্বচ্ছান্তিং নিগচ্ছতি ।</p>
<p class="Shlok-Color--1">কৌন্তেয় প্রতিজানীহি ন মে ভক্তঃ প্রণশ্যতি ॥ </p>
<p class="Text-Right">(৯ ।৩০-৩১)</p>
<p class="Text">‘যদি (কোনো) অতিশয় দুরাচারীও অনন্যভাবে আমার ভক্ত হয়ে (নিরন্তর) আমার ভজনা করে, তবে তাকে সাধু বলেই মানা উচিত, কারণ সে সম্যকরূপে উচিত সঙ্কল্পে প্রতিষ্ঠিত হয়েছে । এইজন্য সেই ব্যক্তি শীঘ্রই ধর্মাত্মা হয়ে যায় এবং শাশ্বত শান্তিলাভ করে । হে কৌন্তেয় ! তুমি নিশ্চিত সত্যরূপে জেনো যে আমার ভক্ত কখনই বিনষ্ট হয় না’॥ ৭ ॥</p>
<p class="Text"><span class="char-style-override-3">জীবাত্মা পরমাত্মার আশ্চর্যজনক সগুণরূপ ধ্যানে দর্শন করে নিজের মনে তাঁর শোভার বর্ণনা করে বলে</span>—</p>
<p class="Text">অহো ! ভগবানের চরণ যুগল কী সুন্দর, যা অসংখ্য নীলমণির  জ্যোতি বিচ্ছুরিত করে অনন্ত সূের্যর মতো প্রকাশিত হচ্ছে । উজ্জ্বল নখ সমন্বিত, কোমল অঙ্গুলি শোভিত সেই চরণে রত্নখচিত স্বর্ণ নূপুর শোভা পাচ্ছে । ভগবানের চরণকমলের ন্যায় তাঁর জানু এবং জঙ্ঘাদি অঙ্গের দীপ্তি অসংখ্য নীলমণির  জ্যোতির ন্যায় পীতাম্বর ভেদ করে বিচ্ছুরিত হচ্ছে । অহো ! তাঁর চারটি সুন্দর হাত কেমন শোভা বিস্তার করছে । উপরের দুটি হাতে শঙ্খ আর চক্র এবং নীচের দুটি হাতে গদা আর পদ্ম বিরাজিত । তাঁর চারটি হাতই বিবিধ সুন্দর আভরণে বিভূষিত । অহো ! ভগবানের বক্ষঃস্থল কত সুন্দর, যাতে লক্ষ্মীদেবী এবং মহর্ষি ভৃগুর চরণচিহ্ন বিরাজমান এবং নীলকমলের বর্ণযুক্ত ভগবানের গ্রীবাও কত সুন্দর, যেখানে রত্নখচিত হার ও কৌস্তুভমণি শোভা পাচ্ছে তথা মণিমুক্তা, বৈজয়ন্তীমালা, সুবর্ণের হারসমূহ এবং নানাবিধ পুষ্প মাল্যেও সেটি সুশোভিত । সুন্দর চিবুক, পদ্মরাগমণির ন্যায় ওষ্ঠ এবং ভগবানের অতিশয় সুন্দর নাসিকা, যার অগ্রভাগে মুক্তা বিরাজমান । ভগবানের দুটি চোখ কমলপত্রের ন্যায় বিশাল এবং প্রস্ফুটিত নীল পদ্মের শোভা বিস্তার করছে । তাঁর দুই কানে রত্নখচিত সুন্দর মকরাকৃতি কুণ্ডল, তাঁর ললাটে তিলকচিহ্ন এবং মস্তকে রত্নখচিত কিরীট (মুকুট) শোভা পাচ্ছে । অহো ! ভগবানের মুখকমল পূর্ণিমার চন্দ্রের মতো কতই মনোহর, যার চতুর্দিকে সূের্যর ন্যায় কিরণছটা  দেদীপ্যমান এবং সেই জ্যোতির দ্বারা মুকুটাদি সমস্ত ভূষণের রত্নাদি উজ্জ্বলরূপে প্রকাশ পাচ্ছে । অহো ! আজ আমি ধন্য, সত্যি ধন্য যে মৃদু-মন্দ হাস্যময় আনন্দমূর্তি ভগবান শ্রীহরিকে দর্শন করছি ॥ ৮ ॥</p>
<p class="Text para-style-override-2">এইপ্রকার আনন্দে বিহ্বল হয়ে জীবাত্মা ধ্যানে তার সম্মুখে সোয়া হাত দূরে দ্বাদশ বর্ষীয় সুকুমার বালকের রূপে ভূমি থেকে সোয়া হাত ঊর্ধ্ব আকাশে বিরাজমান পরমেশ্বরকে দর্শন করে তাঁর মানসিক পূজার প্রস্তুতি নেয় ।<span></span></p>


<p class="Page-Break"> </p>
<p class="Chapter-Heading" id="toc_marker-3">মানসিক পূজার বিধি</p>
<p class="Text"> <span class="char-style-override-3">ওঁ পাদয়োঃ পাদ্যং সমর্পয়ামি নারায়ণায় নমঃ ॥ ১ ॥</span></p>
<p class="Text">এই মন্ত্র উচ্চারণ করে শুদ্ধ জল দ্বারা শ্রীভগবানের চরণ-কমলদ্বয় ধৌত করে সেই জল নিজের মস্তকে ধারণ করা ॥ ১ ॥</p>
<p class="Text"> <span class="char-style-override-3">ওঁ হস্তয়োরর্ঘ্যং সমর্পয়ামি নারায়ণায় নমঃ ॥ ২ ॥</span></p>
<p class="Text">এই মন্ত্র উচ্চারণ করে ভগবান শ্রী হরির হস্তকমলে পবিত্র জল ছিটিয়ে দেওয়া ॥ ২ ॥</p>
<p class="Text"> <span class="char-style-override-3">ওঁ আচমনীয়ং সমর্পয়ামি নারায়ণায় নমঃ ॥ ৩ ॥</span></p>
<p class="Text">এই মন্ত্র উচ্চারণ করে শ্রী নারায়ণদেবকে আচমন করিয়ে দেওয়া ॥ ৩ ॥</p>
<p class="Text"> <span class="char-style-override-3">ওঁ গন্ধং সমর্পয়ামি নারায়ণায় নমঃ ॥ ৪ ॥</span></p>
<p class="Text">এই মন্ত্র উচ্চারণ করে ভগবান শ্রীহরির ললাটে তিলক পরিয়ে দেওয়া ॥ ৪ ॥</p>
<p class="Text"> <span class="char-style-override-3">ওঁ মুক্তাফলং সমর্পয়ামি নারায়ণায় নমঃ ॥ ৫ ॥</span></p>
<p class="Text">এই মন্ত্র উচ্চারণ করে শ্রীভগবানের ললাটে মুক্তো পরিয়ে দেওয়া ॥ ৫॥</p>
<p class="Text"> <span class="char-style-override-3">ওঁ পুষ্পং সমর্পয়ামি নারায়ণায় নমঃ ॥ ৬ ॥</span></p>
<p class="Text">এই মন্ত্র উচ্চারণ করে শ্রীভগবানের মস্তকে এবং নাসিকার সামনে আকাশে ফুল সমর্পণ করা ॥ ৬ ॥</p>
<p class="Text"> <span class="char-style-override-3">ওঁ মাল্যং সমর্পয়ামি নারায়ণায় নমঃ ॥ ৭ ॥</span></p>
<p class="Text">এই মন্ত্র উচ্চারণ করে শ্রীহরির গলায় ফুলের মালা পরিয়ে দেওয়া ॥ ৭ ॥</p>
<p class="Text"> <span class="char-style-override-3">ওঁ ধূপমাঘ্রাপয়ামি নারায়ণায় নমঃ ॥ ৮ ॥</span></p>
<p class="Text">এই মন্ত্র উচ্চারণ করে শ্রীভগবানের সামনে অগ্নিতে ধূপ দেওয়া ॥ ৮ ॥</p>
<p class="Text"> <span class="char-style-override-3">ওঁ দীপং দর্শয়ামি নারায়ণায় নমঃ ॥ ৯ ॥</span></p>
<p class="Text">এই মন্ত্র উচ্চারণ করে ঘৃতের প্রদীপ জ্বালিয়ে ভগবান শ্রীবিষ্ণুর সামনে রাখা ॥ ৯ ॥</p>
<p class="Text"> <span class="char-style-override-3">ওঁ  নৈবেদ্যং সমর্পয়ামি নারায়ণায় নমঃ ॥ ১০ ॥</span></p>
<p class="Text">এই মন্ত্র উচ্চারণ করে নৈবেদ্য দ্বারা ভগবান শ্রীহরিকে ভোগ নিবেদন করা ॥ ১০ ॥</p>
<p class="Text"> <span class="char-style-override-3">ওঁ আচমনীয়ং সমর্পয়ামি নারায়ণায় নমঃ ॥ ১১ ॥</span></p>
<p class="Text">এই মন্ত্র উচ্চারণ করে শ্রীভগবানকে আচমন করিয়ে দেওয়া ॥ ১১ ॥</p>
<p class="Text"> <span class="char-style-override-3">ওঁ ঋতুফলং সমর্পয়ামি নারায়ণায় নমঃ ॥ ১২ ॥</span></p>
<p class="Text">এই মন্ত্র উচ্চারণ করে ঋতুফল (কলা ইত্যাদি) দ্বারা শ্রীভগবানকে ভোগ নিবেদন করা ॥ ১২ ॥</p>
<p class="Text"> <span class="char-style-override-3">ওঁ পুনরাচমনীয়ং সমর্পয়ামি নারায়ণায় নমঃ ॥ ১৩ ॥</span></p>
<p class="Text">এই মন্ত্র উচ্চারণ করে শ্রীভগবানকে আবার আচমন করিয়ে দেওয়া ॥ ১৩॥</p>
<p class="Text"> <span class="char-style-override-3">ওঁ পূগীফলং সতাম্বুলং সমর্পয়ামি নারায়ণায় নমঃ ॥ ১৪ ॥</span></p>
<p class="Text">এই মন্ত্র উচ্চারণ করে সুপারিসহ পান শ্রীভগবানকে অর্পণ করা ॥ ১৪ ॥</p>
<p class="Text"> <span class="char-style-override-3">ওঁ পুনরাচমনীয়ং সমর্পয়ামি নারায়ণায় নমঃ ॥ ১৫ ॥</span></p>
<p class="Text">এই মন্ত্র উচ্চারণ করে পুনঃ শ্রীহরিকে আচমন করিয়ে দেওয়া । তারপর সোনার থালায় কর্পূর জ্বেলে শ্রীনারায়ণদেবের আরতি করা ॥ ১৫॥</p>
<p class="Text"><span class="char-style-override-3">ওঁ পুষ্পাঞ্জলিং সমর্পয়ামি নারায়ণায় নমঃ </span>॥ ১৬ ॥</p>
<p class="Text">এই মন্ত্র উচ্চারণ করে সুন্দর-সুন্দর ফুল অঞ্জলি ভরে ভগবান শ্রীহরির মস্তকে নিবেদন করা ॥ ১৬ ॥</p>
<p class="Text">তারপর চারবার প্রদক্ষিণ করে শ্রীনারায়ণদেবকে সাষ্টাঙ্গ দণ্ডবৎ-প্রণাম করা ॥ ৯ ॥</p>
<p class="Text">উক্ত প্রকারে ভগবান শ্রীহরির মানসিক পূজা করার পর তাঁকে নিজ হৃদয়-আকাশে শয়ন করিয়ে জীবাত্মা নিজের মনেই শ্রীভগবানের স্বরূপ এবং গুণের বর্ণনা করতে করতে বারংবার মাথা ঠেকিয়ে প্রণাম করে—</p>
<p class="Shlok-Color--1">শান্তাকারং ভুজগশয়নং পদ্মনাভং সুরেশং</p>
<p class="Shlok-Color--1">বিশ্বাধারং গগনসদৃশং মেঘবর্ণং শুভাঙ্গম্ ।</p>
<p class="Shlok-Color--1">লক্ষ্মীকান্তং কমলনয়নং   যোগিভিধ্যানগম্যং</p>
<p class="Shlok-Color--1">বন্দে বিষ্ণুং ভবভয়হরং সর্বলোকৈকনাথম্ ॥</p>
<p class="Text">‘যাঁর আকৃতি অতিশয় শান্ত, যিনি শেষনাগের শয্যায় শয়ন করে আছেন, যাঁর নাভি দেশে কমল আছে, যিনি দেবতাদেরও ঈশ্বর এবং সমগ্র জগতের আধার, যিনি আকাশ সদৃশ সর্বত্র ব্যাপ্ত, যাঁর বর্ণ নীল আকাশের ন্যায়, যিনি সর্বাঙ্গ সুন্দর, যাঁকে যোগিগণ ধ্যান দ্বারা প্রত্যক্ষ করেন, যিনি সকল লোকের স্বামী এবং জন্ম-মরণরূপ ভয় নাশ করেন, সেই শ্রীলক্ষ্মীপতি কমলনেত্র ভগবান বিষ্ণুকে আমি মস্তক অবনত করে প্রণাম করি ।’</p>
<p class="Text">অসংখ্য সূের্যর সমান যাঁর প্রকাশ, অনন্ত চন্দ্রমার সমান যাঁর শীতলতা, কোটি অগ্নি সমান যাঁর তেজ, অসংখ্য মরুদ্গণের সমান যাঁর পরাক্রম, অনন্ত ইন্দ্রের সমান যাঁর ঐশ্বর্য, কোটি কামদেবের সমান যাঁর সৌন্দর্য, অসংখ্য পৃথিবীর সমান যাঁর ক্ষমা, কোটি সমুদ্রের সমান যিনি গম্ভীর, যাঁকে কোনো প্রকারেরই উপমা দ্বারা বর্ণনা করতে পারা যায় না, বেদ এবং শাস্ত্রও যাঁর স্বরূপের কেবল কল্পনামাত্র করেছে, যাঁর আদি অন্ত কেউই পায়নি, এমন অনুপমেয় ভগবান শ্রীহরিকে আমি বারংবার নমস্কার করি ।</p>
<p class="Text">সচ্চিদানন্দময় ভগবান শ্রীবিষ্ণু মৃদু-মন্দ হাস্যযুক্ত, যাঁর সকল অঙ্গের প্রতি রোমে স্বেদবিন্দুর চমক শোভা পাচ্ছে, সেই পতিতপাবন ভগবান শ্রীহরিকে আমার বারংবার নমস্কার ॥ ১০ ॥</p>
<p class="Text">জীবাত্মা নিজের মনে ভগবান শ্রীহরিকে পাখা দ্বারা হাওয়া করতঃ এবং তাঁর চরণসেবা করতে করতে স্তুতি করে বলছে— </p>
<p class="Text">অহো ! হে প্রভু ! আপনিই ব্রহ্মা, আপনিই বিষ্ণু, আপনিই মহেশ, আপনিই সূর্য, আপনিই চন্দ্রমা এবং তারকাগণ, আপনিই ভূঃ, ভূবঃ, স্বঃ—তিন লোক । সপ্তদ্বীপ এবং চতুর্দশ ভুবনাদি যা কিছুই বর্তমান, সব আপনারই স্বরূপ । আপনিই বিরাটস্বরূপ, আপনিই হিরণ্যগর্ভ, আপনিই চতুর্ভুজ এবং মায়াতীত শুদ্ধ ব্রহ্ম তো আপনিই । আপনিই অনেক রূপ ধারণ করে আছেন, এইজন্য সমস্ত সংসার তো আপনারই স্বরূপ । দ্রষ্টা, দৃশ্য, দর্শন যা কিছুই আছে, সে তো সব আপনিই ।(১) অতএব— </p>
<p class="Footnotes">(১)একো বিষ্ণুর্মহদ্ভূতং পৃথগ্ভূতান্যনেকশঃ ।’ (বিষ্ণুসহস্রনাম ১৪০)</p>
<p class="Footnotes">‘পৃথক-পৃথক সমস্ত ভূতের উৎপাদক মহান ভূত এক বিষ্ণুই অনেক রূপে স্থিত আছেন ।’ তথা<span class="char-style-override-4">—</span></p>
<p class="Footnotes">‘একোঽহং বহু স্যাম্’ (ইতি শ্রুতিঃ)</p>
<p class="Footnotes">(সৃষ্টির আদিতে ভগবান সংকল্প করেছিলেন যে) ‘একা আমিই বহু রূপ ধারণ করব’ ।</p>
<p class="Shlok-Color--1">নমঃ সমস্তভূতানামাদিভূতায় ভূভৃতে ।</p>
<p class="Shlok-Color--1">অনেকরূপরূপায় বিষ্ণবে প্রভবিষ্ণবে ॥</p>
<p class="Text">‘সমস্ত প্রাণীদের আদিভূত পৃথিবীকে ধারণকারী এবং যুগে-যুগে আবির্ভূত হওয়া অনন্ত রূপধারী ভগবান বিষ্ণুর প্রতি নমস্কার ।’</p>
<p class="Shlok-Color--1">ত্বমেব মাতা চ পিতা ত্বমেব</p>
<p class="Shlok-Color--1">ত্বমেব বন্ধুশ্চ সখা ত্বমেব ।</p>
<p class="Shlok-Color--1">ত্বমেব বিদ্যা দ্রবিণং ত্বমেব</p>
<p class="Shlok-Color--1">ত্বমেব সর্বং মম দেবদেব॥</p>
<p class="Text">‘আপনিই মাতা এবং আপনিই পিতা, আপনিই বন্ধু এবং আপনিই মিত্র, আপনিই বিদ্যা এবং আপনিই ধন (অর্থ)  হে দেবদেব ! আপনিই আমার সর্বস্ব’॥ ১১ ॥</p>
<p class="Text">উক্ত প্রকারে  পরমাত্মার প্রেম-ভক্তিতে নিমজ্জিত ভক্তের পরমাত্মার প্রতি যখন অতিশয় প্রেম জাগ্রত হয়, সেই সময়ে তার নিজের শরীরাদির প্রতি কোনো খেয়ালই থাকে না যেমন সন্ত সুন্দরদাসজী প্রেম-ভক্তির লক্ষণ নিরূপণ করতে গিয়ে বলেছেন —</p>
<p class="Text para-style-override-3">ইন্দব ছন্দ</p>
<p class="Shlok-Color--1">প্রেম লগ্যো পরমেশ্বরসোঁ, তব ভুলি গয়ো সিগরো ঘরবারা ।</p>
<p class="Shlok-Color--1">জ্য়োঁ উন্মত্ত ফিরৈ জিত হী তিত, নেক রহী ন শরীর সঁভারা ॥</p>
<p class="Shlok-Color--1">শ্বাস উসাস উঠে সব রোম, চলৈ দৃগ নীর অখণ্ডিত ধারা ।</p>
<p class="Shlok-Color--1">সুন্দর কৌন করৈ নবধা বিধি, ছাকি পর্য়ৌ রস পী মতবারা ॥</p>
<p class="Text">(পরমেশ্বরের প্রতি গাঢ় প্রেম জাগ্রত হলে, ভক্তের ঘরবাড়ির কথা মনে থাকে না । সে উন্মত্তের ন্যায় বিচরণ করে এবং শরীরের প্রতি খেয়ালই থাকে না । তার শ্বাস প্রশ্বাস দ্রুত বয়, তার দেহ রোমাঞ্চিত হতে থাকে এবং তার চোখ দিয়ে নিরবচ্ছিন্নভাবে অশ্রুধারা প্রবাহিত হতে থাকে । সন্ত সুন্দরদাসজী বলেছেন যে, এমতাবস্থায় নবধা ভক্তির পালন কে করবে ? সে তো কেবল এই রস পান করেই মাতোয়ারা হয়ে থাকে ।)</p>
<p class="Text para-style-override-4"><span class="char-style-override-3">নারাচ ছন্দ</span></p>
<p class="Shlok-Color--1">ন লাজ তীন লোককী, ন বেদকো কহ্যো করৈ ।</p>
<p class="Shlok-Color--1">ন শংক ভূত প্রেতকী, ন দেব যক্ষ তেঁ ডরৈ ॥</p>
<p class="Shlok-Color--1">সুনে ন কান ঔরকী, দ্রসৈ ন ঔর ইচ্ছনা ।</p>
<p class="Shlok-Color--1">কহৈ ন মুখ ঔর বাত, ভক্তি-প্রেম-লচ্ছনা ॥</p>
<p class="Text">(তিন লোকের প্রতি তার ভ্রূক্ষেপ নেই, বেদের অনুশাসনের ঊর্ধ্ব-এ তার অবস্থান । ভূত প্রেতের দ্বারা সে শঙ্কিত হয় না, দেব-যক্ষ হতেও সে ভীত নয় । অন্য কারোর কথায় তার ভ্রূক্ষেপ নেই এবং অন্য কোনো দিকে সে তাকিয়ে দেখে না । সে মুখে অন্য কথা বলে না, কেবল ভক্তি-প্রেমে আপ্লুত হয়ে নৃত্য করে ।)</p>
<p class="Text para-style-override-4"><span class="char-style-override-3">বীজুমালা ছন্দ</span></p>
<p class="Shlok-Color--1">প্রেম অধীনো ছাক্যো ডোলৈ,   ক্যোঁকী ক্যোহী  বাণী বোলৈ ।</p>
<p class="Shlok-Color--1">জৈসে গোপী ভূলী দেহা, তৈসো চাহে জাঁসো নেহা ॥</p>
<p class="Text">(সে প্রেম-রসে ডুবে থাকে । তার বাণী খুবই দুের্বাধ্য হয় । গোপীদের যেমন দেহবোধ ছিল না, তার চোখের দৃষ্টিও সেরকম নির্লিপ্ত ও নির্বোধ হয়) ।</p>
<p class="Text para-style-override-4"><span class="char-style-override-3">মন্হরণ ছন্দ</span></p>
<p class="Shlok-Color--1">নীর বিনু মীন দুখী, ক্ষীর বিনু শিশু জৈসে,</p>
<p class="Shlok-Color--1">পীরকী ওষধি বিনু, কৈসে রহ্যো জাত হৈ ।</p>
<p class="Shlok-Color--1">চাতক জ্যোঁ  স্বাতিবুঁদ, চন্দকো চকোর জৈসে,</p>
<p class="Shlok-Color--1">চন্দনকী চাহ করি, সর্প অকুলাত হৈ ॥</p>
<p class="Shlok-Color--1">নির্ধন জ্যোঁ ধন চাহে, কামিনীকো কন্ত চাহে,</p>
<p class="Shlok-Color--1">এ্যসী জাকে চাহ তাহি, কছু ন সুহাত হৈ ।</p>
<p class="Shlok-Color--1">প্রেমকো প্রবাহ এ্যসো, প্রেম তঁহা নেম কৈসো,</p>
<p class="Shlok-Color--1">সুন্দর কহত যহ প্রেমহীকী বাত হৈ ॥</p>
<p class="Text">(সন্ত সুন্দরদাসজী বলেছেন—জল ছাড়া যেমন মাছের জীবন থাকে না, মায়ের দুধ না পেলে শিশু যেমন দুঃখী হয়, তেমনই ব্যথায় ঔষধ ব্যতীত কী করে থাকা যায় ! চাতক স্বাতী বিন্দুর জন্য ততটাই আকুল, যতটা চকোর চাঁদের জন্য হয় । চন্দনের কামনায় সাপ যেমন আকুল হয়, নির্ধন  যেমন ধনের কামনা করে, কামী পুরুষ  যেমনভাবে নারীসঙ্গ কামনা করে— এমন যার আকুলতা, তার অন্য কিছুতেই তৃপ্তি হয় না । প্রেমের প্রবাহ এমনই, প্রেমের জোয়ারে সকল নিয়মের বাঁধন আলগা হয়ে যায় । দিব্য প্রেমের কথাই আলাদা !)</p>
<p class="Text para-style-override-4"><span class="char-style-override-3">ছপ্পয় ছন্দ</span></p>
<p class="Shlok-Color--1">কবহুঁক হাঁসি উঠি নৃত্য করৈ, রোবন ফির লাগে ।</p>
<p class="Shlok-Color--1">কবহুঁক গদ্গদ কণ্ঠ, শব্দ নিকসে নহিঁ আগে ॥</p>
<p class="Shlok-Color--1">কবহুঁক হৃদয় উমঙ্গ, বহুত উঁচে স্বর গাবে ।</p>
<p class="Shlok-Color--1">কবহুঁক হ্বৈ মুখ মৌন, গগন এ্যসে রহি জাবে ॥</p>
<p class="Shlok-Color--1">চিত্ত-বিত্ত হরিসোঁ লগ্যো, সাবধান কৈসে রহে ।</p>
<p class="Shlok-Color--1">যহ প্রেমলক্ষণা ভক্তি হৈ, শিষ্য সুনহু সুন্দর কহৈ ॥ ১২ ॥</p>
<p class="Text">(কখনো হেসে  উঠে নৃত্য করে, পরক্ষণেই রোদন করে । কখনো গদ্গদ হয়ে যায়, কোনো শব্দ নির্গত হয় না । কখনো হৃদয়ে উচ্ছ্বাস এলে খুব উচ্চঃস্বরে গান গায় । কখনো মৌন হয়ে যায়, পূর্ববৎ নিস্তব্ধতা বিরাজ করে । যখন সে চিত্ত-বিত্ত সবই হরিকে অর্পণ করেছে, তখন সে সাবধান কেমন করে হবে ? সাধু সুন্দরদাসজী মহারাজ বলেছেন, শোনো শিষ্য ! এই হল প্রেমলক্ষণা ভক্তির নিদর্শন ।)</p>
<p class="Text">সগুণ ভগবান অন্তর্ধান করার পর, জীবাত্মা শুদ্ধ সচ্চিদানন্দময় সর্বব্যাপী পরব্রহ্ম পরমাত্মার স্বরূপে মগ্ন হয়ে বলে—অহো ! আনন্দ ! আনন্দ ! অতি আনন্দ ! সর্বত্র একমাত্র বাসুদেবই ব্যাপ্ত আছেন(১) । অহো ! সর্বত্র কেবল আনন্দেই পরিপূর্ণ ।</p>
<p class="Footnotes">(১)বহুনাং জন্মনামন্তে জ্ঞানবান্মাং প্রপদ্যতে ।  </p>
<p class="Footnotes"> বাসুদেবঃ সর্বমিতি  স  মহাত্মা  সুদুর্লভঃ ॥ (গীতা ৭ ।১৯)</p>
<p class="Footnotes">‘বহু জন্মের পর শেষ জন্মে যে তত্ত্বজ্ঞান প্রাপ্ত জ্ঞানী ‘সব কিছুই বাসুদেব’, এই জ্ঞানে আমাকে ভজনা করে, সেই  (সেইরূপ) মহাত্মা অতি দুর্লভ ।’</p>
<p class="Text">কোথায় কাম, কোথায় ক্রোধ, কোথায় লোভ, কোথায় মোহ, কোথায় মদ, কোথায় মাৎসর্য, কোথায় মান, কোথায় ক্ষোভ, কোথায় মায়া, কোথায় মন, কোথায় বুদ্ধি, কোথায় ইন্দ্রিয়রাজি, সর্বত্র এক সচ্চিদানন্দই ব্যাপ্ত আছেন । অহো ! অহো ! সর্বত্র এক সত্যরূপ, চেতনরূপ, আনন্দরূপ, ঘনরূপ, পূর্ণরূপ, জ্ঞানস্বরূপ, কূটস্থ, অক্ষর, অব্যক্ত, অচিন্ত্য, সনাতন, পরব্রহ্ম, পরম অক্ষর, পরিপূর্ণ, অনিের্দশ্য, নিত্য, সর্বগত, অচল, ধ্রুব, অগোচর, মায়াতীত, অগ্রাহ্য, আনন্দ, পরমানন্দ, মহানন্দ, কেবল আনন্দ, আনন্দ, আনন্দই পরিপূর্ণ হয়ে আছেন, আনন্দ ছাড়া কিছুই নেই॥ ১৩ ॥</p>
<p class="Text para-style-override-5">ওঁ শান্তিঃ শান্তিঃ শান্তিঃ<span></span></p>


<p class="Page-Break"> </p>
<p class="Chapter-Heading" id="toc_marker-4">রাগ ভৈরবী— রূপক তাল</p>
<p class="Shlok-Color--1">বন্দৌঁ    বিষ্ণু   বিশ্বাধার ॥</p>
<p class="Shlok-Color--1">লোকপতি, সুরপতি, রমাপতি, সুভগ শান্তাকার ॥</p>
<p class="Shlok-Color--1">কমল-লোচন কলষুহর কল্যাণ পদ-দাতার ॥</p>
<p class="Shlok-Color--1">নীল নীরদ-বর্ণ নীরজ-নাভ নভ অনুহার ॥</p>
<p class="Shlok-Color--1">ভৃগুলতা-কৌস্তুভ সুশোভিত হৃদয় মুক্তাহার ॥</p>
<p class="Shlok-Color--1">শঙ্খ চক্র গদা কমলযুত ভুজ বিভূষিত চার ॥</p>
<p class="Shlok-Color--1">পীত-পট পরিধান পাবন অঙ্গ অঙ্গ উদার ॥</p>
<p class="Shlok-Color--1">শেষ শয্যা-শায়িত,  যোগী-ধ্যান-গম্য, অপার ॥</p>
<p class="Shlok-Color--1 para-style-override-2">দুঃখময় ভব-ভয়-হরণ, অশরণ-শরণ অবিকার ॥<span></span></p>


<p class="Page-Break"> </p>
<p class="First-End-Page" id="toc_marker-5" xml:lang="en-GB">শেষ পাতা</p>

