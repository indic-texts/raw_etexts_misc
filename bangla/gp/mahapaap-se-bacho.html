
<p class="First-End-Page para-style-override-1" id="toc_marker-1" xml:lang="en-GB">প্রথম পাতা</p>
<p class="Titel-Page---Shri-Hari">॥ শ্রীহরিঃ ॥</p>
<p class="Title-Page---Book-Name">মহাপাপ থেকে বাঁচুন</p>
<p class="Title-Page---Book-Name-Hindi">महापापसे बचो (बंगला)</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব ॥</p>
<p class="Title-Page---Tavmev-Mata--pita"> </p>
<p class="Title-Page---Author-Name">শ্রদ্ধেয় স্বামী শ্রীরামসুখদাসজী মহারাজ</p>
<p class="Title-Page---Gita-Seva-Trust para-style-override-2">গীতা সেবা ট্রাস্ট<span></span></p>


<p class="Page-Break">॥ শ্রীহরি ॥</p>
<p class="Chapter-Heading">মহাপাপ থেকে বাঁচুন<span class="char-style-override-1"></span></p>
<p class="Shlok-Color-2">ব্রহ্মহত্যা সুরাপানং ন্তেয়ং গুর্বঙ্গনাগমঃ ।</p>
<p class="Shlok-Color-2">মহান্তি পাতকান্যাহুঃ সংসর্গশ্চাপি তৈন্ সহ ॥</p>
<p class="Text-Right">(মনুস্মৃতি ১১ ।৫৪)</p>
<p class="Text">ব্রাহ্মণ-হত্যা, মদ্যপান, স্বর্ণ ইত্যাদির চুরি এবং গুরুপত৺ীর সহিত ব্যভিচার— এই চারটি হল মহাপাপ । এর মধ্যে যে কোনো একটি মহাপাপ করেছে এমন ব্যক্তির সঙ্গে যদি কেউ তিন বছর একসঙ্গে বসবাস করে, তাহলে সেই ব্যক্তিও সেই মহাপাপীর মতোই সমান ফলের ভাগী হবে ।(১)</p>
<p class="Footnotes">(১) স্তেনো হিরণ্যস্য সুরাং পিব ্ঁশ্চ গুরোস্তল্পমাবসন্বহ্মাহা চৈতে পতন্তি চত্বারঃ পঞ্চমশ্চাচরঃ স্তৈরিতি |</p>
<p class="Footnotes-Right">(ছান্দোগ্য উপনিষদ্ ৫|১০|৯)</p>
<p class="Heading" id="toc_marker-2" xml:lang="en-US">(১) ব্রহ্মহত্যা</p>
<p class="Text">ব্রাহ্মণ হলেন চার বর্ণের গুরু—‘<span class="char-style-override-2">বর্ণানাং ব্রাহ্মণো গুরুঃ</span>’ । ব্রাহ্মণজাতির দ্বারা শাস্ত্রীয় জ্ঞানের প্রকাশ যতটা ঘটেছে, আর কোনো জাতির দ্বারা তা হয়নি । সুতরাং ব্রাহ্মণকে হত্যা করা মহাপাপ । এইরকমই যাঁদের দ্বারা জগতের মঙ্গলসাধন এমন হয় পুরুষ, ভগবদ্ভক্ত এবং গোহত্যাও মহাপাপ । কেননা যাঁর দ্বারা অপরের যত বেশি হিতসাধন হয় তাঁকে হত্যা করলে ততই বেশি পাপ হয় ।</p>
<p class="Heading" id="toc_marker-3" xml:lang="en-US">(২) মদ্যপান</p>
<p class="Text">মাংস, ডিম, গাঁজা, ভাঙ্গ (সিদ্ধি) ইত্যাদি যাবতীয় অশুদ্ধ ও মাদক দ্রব্যের সেবন করা পাপ, কিন্তু মদ্যপান হল মহাপাপ । কারণ মানুষের অন্তরে যে সমস্ত ধার্মিক ভাব, আগ্রহ ও সংস্কার থাকে, মদ্যপান তা নষ্ট করে দেয় । ফলে মানুষ নিদারুণ পতনের পথে চলে যায় ।</p>
<p class="Text">মদ্য তৈরির প্রক্রিয়ায় অসংখ্য জীবের হত্যা হয় । গঙ্গা সবাইকে শুদ্ধ করে, কিন্তু সেই গঙ্গায় মদ্যপাত্র ডুবিয়ে রাখলেও তা শুদ্ধ হয় না । মদের স্পর্শে মদিরাপাত্রও যখন এত অশুদ্ধ হয় তাহলে যে ব্যক্তি মদ্যপান করে, সে কতটা অশুদ্ধ হতে পারে তা অনুমান করাও কঠিন । আমি শুনেছি, মুসলমানদের ধর্মে বলা হয়েছে যে, শরীরের কোনো অঙ্গে যদি মদিরার (মদের) স্পর্শ ঘটে, তাহলে অঙ্গের সেই চামড়া কেটে ফেলা উচিত ।</p>
<p class="Text">প্রশ্ন—আজকাল বিভিন্ন এলোপ্যাথি ঔষধে মাদক দ্রব্য মেশানো থাকে । যদি স্বাস্থ্যের জন্য ঔষধরূপে তা সেবন করা হয় তাহলেও কী মহাপাপের ভাগী হতে হবে ?</p>
<p class="Text">উত্তর—মদিরা যুক্ত ঔষধ সেবন করলে মহাপাপের ভাগী অবশ্যই হতে হবে ।</p>
<p class="Text">প্রশ্ন— যদি পরিবারের একজন মদ্যপান করে তাহলে তাঁর সঙ্গে বসবাস করার জন্য কি সমস্ত পরিবারকেই মহাপাপের ভাগী হতে হবে ?</p>
<p class="Text">উত্তর—না, কারণ পরিবারের চোখে সেই ব্যক্তি তাদের আত্মীয় । সুতরাং তারা মদ্যপানকারী ব্যক্তির সঙ্গ করে না, বরং বাধ্য হয়ে আত্মীয়ের সঙ্গে বসবাস করে । এইভাবেই মদ্যপ স্বামীর সঙ্গে যদি স্ত্রীকে বসবাস করতে হয়, তবে সেই অবস্থায় স্ত্রী মহাপাপের ভাগী হবে না, কারণ সে মদ্যপের সঙ্গে বাস করে না, বাধ্যতাবশতঃ সে তার স্বামীর সঙ্গে বাস করে । স্বেচ্ছায় সঙ্গ করলে তবেই কুসঙ্গের ভাগী হতে হয় ।</p>
<p class="Text">প্রশ্ন— যদি কেউ অজ্ঞানবশতঃ মদ্যপানে অভ্যস্থ হয় এবং পরে নিজের ভুল বুঝতে পারে, তাহলে সে এই মহাপাপ থেকে কী করে শুদ্ধ হবে ?</p>
<p class="Text">উত্তর—যদি সে সত্যই আন্তরিকভাবে অনুতপ্ত হয়ে মদ্যপান ত্যাগ করে এবং প্রতিজ্ঞা করে যে, ‘আজ থেকে কখনও মদ্যপান করব না’— তাহলে তার সমস্ত পাপের ক্ষমা হবে । জীব স্বভাবতঃ শুদ্ধ—‘<span class="char-style-override-2">চেতন অমল সহজ সুখরাসী</span>’ । সুতরাং অশুদ্ধি ত্যাগ করা মাত্রই তার স্বাভাবিক শুদ্ধি প্রাপ্তি হবে, সে শুদ্ধ হয়ে যাবে ।</p>
<p class="Heading" id="toc_marker-4" xml:lang="en-US">(৩) চুরি</p>
<p class="Text">কোনো বস্তু চুরি করা পাপ, কিন্তু সোনা, হীরে ইত্যাদি মূল্যবান বস্তু চুরি করা মহাপাপ । অর্থাৎ যে বস্তু যত বেশি দামী বা মূল্যবান, তা চুরি করলে ততই বেশি পাপ হয় ।</p>
<p class="Heading" id="toc_marker-5" xml:lang="en-US">(৪) গুরুপত্নীগমন</p>
<p class="Text">বীর্য (ব্রহ্মচর্য)-নাশের যত উপায় আছে, সে সবই পাপকর্ম(১) কিন্তু তার মধ্যেও গুরুপত৺ীগমন হল মহাপাপ । কেননা, যাঁর কাছে আমরা বিদ্যা লাভ করি এবং যার দ্বারা আমাদের জীবন উন্নত হয় সেই গুরুপত্নীর স্থান মার চেয়েও উঁচুতে, কাজেই গুরু-পত্নীর সঙ্গে ব্যভিচার করা মহাপাপ ।</p>
<p class="Footnotes">(১)এক ফোটা বীের্য হাজার হাজার জীব থাকে | স্ত্রীসঙ্গ দ্বারা যে বীর্য স্খলন হয় তার থেকে একটি জীব স্ত্রী-রজের সংস্পর্শে এসে ক্রমে ক্রমে গর্ভে পরিণত হয়, অবশিষ্ট সমস্ত জীব মরে যায় এবং এতে জীব হিংসার পাপ হয় | কিন্তু সন্তান-উৎপন্ন করার উদ্দেশ্যে ঋতুকালে স্ত্রী-সঙ্গ করলে পাপ স্পর্শ করে না (পাপ যদিও হয় কিন্তু তা স্পর্শ করে না) কেননা এটি শাস্ত্রের এবং ধর্মের আদেশ—‘স্বভাবনিয়তং কর্ম কুর্বন্নান্বোতি কিল্বিষম্ ॥’ (গীতা ১৮|৪৭) ‘ধর্ম্মাবিরুদ্ধো ভূতেষু কামোঽস্মি’ (গীতা ৭|১১) কিন্তু সুখ-ভোগের ইচ্ছায় স্ত্রী-সঙ্গ করলে জীব-হিংসার পাপ হবেই | কথিত আছে যে—</p>
<p class="Footnotes">এক বার ভগ ভোগ তে, জীব হতৈ নৌ লাখ |</p>
<p class="Footnotes">জন মনোর নারী তজী, সুন গৌরখ কী সাখ ॥</p>
<p class="Text">পরস্ত্রীগমনও মহাপাপ, সেইজন্য পরস্ত্রীগমনকে ব্যভিচার অর্থাৎ বিশেষ অভিচার (হিংসা) বলা হয়েছে । যদি পুরুষ পরস্ত্রী গমন করে অথবা স্ত্রী পরপুরুষ গমন করে তাহলে মা-বাপ, ভাই-বোন এবং শ্বশুর গৃহে স্বামী, শ্বশুর-শাশুড়ী, দেওর আদির মনে ভয়ানক দুঃখ দেওয়া হয় । এভাবে উভয় পরিবারের লোকজনকে দুঃখ দেওয়া পাপ এবং নিষিদ্ধ ভোগ-উপভোগের দ্বারা ধর্ম, শাস্ত্র, সমাজ, বংশ-মর্যাদা প্রভৃতি নষ্ট করাও পাপ । একই সঙ্গে এই উভয় পাপ হওয়ায় পরস্ত্রীগমন বা পরপুরুষগমন হল বিশেষ অভিচার বা মহাপাপ । জনৈক বিজ্ঞ ব্যক্তি নিজ অনুভবের কথা ব্যক্ত করতে গিয়ে বলেছিলেন যে, পরস্ত্রী-গমন করলে অন্তরের আস্তিক-ভাব লোপ পায় এবং নাস্তিকতার বৃদ্ধি হয় । এই নাস্তিক-ভাব হল সমস্ত ক্ষয়-ক্ষতির মূল কারণ ।</p>
<p class="Text">হিন্দু, মুসলমান, খ্রীষ্টান ইত্যাদি যেই হোক, সবারই এইরকম মহাপাপের ত্যাগ করা উচিত । মনুষ্য-শরীর যখন লাভ করেছি, তখন অন্ততঃ মহাপাপ থেকে নিজেকে বাঁচিয়ে চলা উচিত, যাতে করে কোনো রকম দুর্গতি না হয়, ভূত, প্রেত ইত্যাদি যোনিতে গিয়ে জন্মাতে না হয় ।</p>


<p class="Page-Break"> </p>
<p class="Heading" id="toc_marker-6" xml:lang="en-US">গর্ভপাত মহাপাপ থেকে দ্বিগুণ পাপ </p>
<p class="Text">ব্রহ্মহত্যা যেমন মহাপাপ, ঠিক তেমনই গর্ভপাতও মহাপাপ । শাস্ত্রে গর্ভপাত-কে ব্রহ্মহত্যার থেকেও দ্বিগুণ পাপ বলা হয়েছে ।</p>
<p class="Shlok-Color-2">যৎ পাপং ব্রহ্মহত্যায়া দ্বিগুণং গর্ভপাতনে ।</p>
<p class="Shlok-Color-2">প্রায়শ্চিত্তং ন তস্যাস্তি তস্যাস্ত্যাগো বিধীয়তে ॥</p>
<p class="Text-Right">(পরাশরস্মৃতি ৪ ।২০)</p>
<p class="Text">অর্থাৎ ‘ব্রহ্মহত্যারূপী পাপ থেকেও গর্ভপাতে দ্বিগুণ পাপ হয় । এই গর্ভপাতরূপী মহাপাপের কোনো প্রায়শ্চিত্ত নেই, বরঞ্চ সেই স্ত্রীকে পরিত্যাগ করাই শ্রেয় ।’</p>
<p class="Text">ঈশ্বর বিশেষ অনুগ্রহ করে জীবকে মনুষ্য-শরীর প্রদান করেন । কিন্তু নির্বীজকরণ, জন্মনিয়ন্ত্রণ, শল্যচিকিৎসা, গর্ভপাত, লুপ, গর্ভনিরোধী ঔষধ ইত্যাদি সেবন করে সেই জীবকে মনুষ্য-শরীরে আসতে বাধার সৃষ্টি করা, সেই অসহায় জীবকে জন্মগ্রহণ করতে না দেওয়া, জন্মগ্রহণের পূর্বেই তাকে নষ্ট করে ফেলা অতি ভয়ানক পাপ । সে তো কোনো অপরাধ করেনি, তবুও সেই অসহায় জীবকে হত্যা করা তার প্রতি কত বড় অন্যায় ! সেই জীব মনুষ্য-শরীর গ্রহণ করে হয়ত কত না ভালো কাজ করত, সমাজের সেবা করত, নিজের উদ্ধার করত, কিন্তু জন্মগ্রহণ করার পূর্বেই তাকে হত্যা করা ঘোর অন্যায়, অতি ভয়ংকর পাপ । নিজের হিতসাধন না করা, উদ্ধার না করাও অন্যায়, পাপ, তাহলে অপরকে উদ্ধারের সুযোগ পর্যন্ত না দেওয়া কী ভয়ানক মহাপাপ ! যে সকল স্ত্রী, পুরুষ এমন মহাপাপ করে, তাদের পরের জন্মে সন্তান হয় না । সন্তানহীন অবস্থায় তারা জন্ম-জন্মান্তর ধরে অশ্রুপাত করতে থাকে ।</p>
<p class="Text">এটি প্রত্যক্ষ ঘটনা যে, যে মনিব ভালো চাকরের প্রকৃত মূল্য বোঝে না, তাকে গঞ্জনা করে, সে আর ভালো চাকর পায় না, যে চাকর ভালো মনিবকে অবহেলা করে তার ভাগ্যে আর ভালো মনিব জোটে না ভালো সন্ত মহাত্মার সঙ্গ-লাভ করেও যে নিজের উদ্ধার করে না, তার আর সেরূপ সঙ্গ-লাভ হবে না । যাঁর দ্বারা নিজের মঙ্গল হয়েছে, এমন ভালো সাধু-সন্তকে যে ত্যাগ করে, তাঁর নিন্দা, তিরস্কার আদি করে সে জীবনে আর তেমন ভালো সাধু-সঙ্গ পাবে না । যেমন, মাতা-পিতা খুশি হয়ে ছেলেকে মিষ্টান্ন খেতে দিলে সে যদি মিষ্টান্ন না খেয়ে নর্দমায় ফেলে দেয়, তাহলে মাতা-পিতা তাকে পুনরায় মিষ্টান্ন দেন না । এইভাবেই ঈশ্বর বিশেষ অনুগ্রহ করে মনুষ্য-শরীর প্রদান করেন, কিন্তু মানুষ যদি সেই শরীরের দ্বারা পাপকর্ম করে, তার অপব্যবহার করে, তাহলে সে আর মনুষ্যজন্ম পাবে না । মা-বাবা অবশ্য ছেলেকে আবার মিষ্টান্ন দেন কেননা সন্তান অবুঝ হওয়ায় জানে না কিন্তু যারা জেনে-শুনে স্বেচ্ছায় পাপকর্ম করে ভগবান তাদের পুনরায় আর মনুষ্য-শরীর প্রদান করেন না । এইরকমই যারা গর্ভপাত করে পরের জন্মে তাদের আর সন্তান হয় না ।</p>
<p class="Text">ব্রহ্মবৈবর্তপুরাণে (প্রকৃতখণ্ড, অধ্যায় ২) উল্লেখ রয়েছে যে সৃষ্টির প্রারম্ভে ভগবান শ্রীকৃষ্ণের চিন্ময়ী শক্তি মূল প্রকৃতি (শ্রীরাধা) নিজ গর্ভকে ব্রহ্মাণ্ড-গোলকের অগাধ জলে নিক্ষেপ করেন । ভগবান তা জানতে পেরে মূল প্রকৃতিকে অভিশাপ দিলেন, ‘এরপর তোমার আর কোনো সন্তান হবে না, শুধু তাই নয় তোমার অংশ থেকে যেসব দিব্য নারী উৎপন্ন হবেন, তাদেরও কোনো সন্তান হবে না ।’(১) এরপর মূল প্রকৃতিদেবীর জিভের অগ্রভাগ থেকে সরস্বতী প্রকট হলেন । এর কিছুকাল পরে সেই মূল প্রকৃতি দুই রূপে বিভক্ত হলেন, বাম অর্দ্ধাঙ্গ ‘লক্ষ্মী’ এবং ডান অর্দ্ধাঙ্গ হলেন ‘রাধা’ । ভগবান শ্রীকৃষ্ণও সেই সময় দুই রূপে প্রকট হলেন, বাম অর্দ্ধাঙ্গে ‘চতুর্ভুজ বিষ্ণু’ এবং ডান অর্দ্ধাঙ্গে ‘দ্বিভুজ কৃষ্ণ’(২) । এরপর ভগবান শ্রীকৃষ্ণ লক্ষ্মী এবং সরস্বতীদেবীকে বিষ্ণুর সেবায় উপস্থিত হতে বললেন । মূল প্রকৃতি থেকে উৎপন্ন হওয়ায় লক্ষ্মী এবং সরস্বতীরও কোনো সন্তান হয়নি(৩) । এরপর ভগবান শ্রীকৃষ্ণের লোমকূপ থেকে অসংখ্য গোপবালক এবং শ্রীরাধার লোমকূপ থেকে অসংখ্য গোপ-কন্যা প্রকট হলেন । ভগবানের অভিশাপের ফলে এই গোপকন্যাদেরও কোনো সন্তান হয়নি ।(৪) এই ঘটনার দ্বারা প্রমাণিত হয় যে, যে নারী গর্ভপাত করে, পরের জন্মে তাকে আর সন্তানের মুখ দেখতে হবে না ।</p>
<p class="Footnotes para-style-override-3">(১) দৃষ্ট্বা ডিম্বঞ্চ সা দেবী হৃদয়েন বিভূষিতা |</p>
<p class="Footnotes para-style-override-3">উৎসসর্জ চ কোপেন ব্রহ্মাণ্ডং গোলকে জলে ॥</p>
<p class="Footnotes para-style-override-3">দৃষ্ট্বা কৃষ্ণশ্চ তত্ত্যাগং হাহাকারং চকার হ |</p>
<p class="Footnotes para-style-override-3">শশাপ দেবীং দেবেশস্তৎ ক্ষণং চ যথোচিতম্ ॥</p>
<p class="Footnotes para-style-override-3">যতোঽপত্যং ত্বয়া ত্যক্তং কোপশীলে সুনিষ্ঠুরে |</p>
<p class="Footnotes para-style-override-3">ভবত্যমনপত্যাপি চাদ্যপ্রভৃতি নিশ্চিতম্ ॥</p>
<p class="Footnotes para-style-override-3">যা যাস্ত্বদংশরূপা চ ভবিষ্যন্তি সুরস্ত্রিয়ঃ |</p>
<p class="Footnotes para-style-override-3">অনপত্যাশ্চ তাঃ সর্বাস্তৎসমা নিত্যযৌবনাঃ ॥</p>
<p class="Footnotes-Right">(প্রকৃতি. ২|৫০-৫৩)</p>
<p class="Footnotes para-style-override-3">(২) অর্থ কালান্তরে সা চ দ্বিধারূপা বভূব হ |</p>
<p class="Footnotes para-style-override-3">বামার্দ্ধাঙ্গা চ কমলা দক্ষিণার্দ্ধা চ রাধিকা ॥</p>
<p class="Footnotes para-style-override-3">এতস্মিন্নন্তরে কৃষ্ণো দ্বিধারূপো বভূব হ |</p>
<p class="Footnotes para-style-override-3">দক্ষিণার্দ্ধশ্চ দ্বিভুজো বামার্দ্ধশ্চ চতুর্ভুজঃ ॥</p>
<p class="Footnotes-Right">(প্রকৃতি. ২|৫৬-৫৭)</p>
<p class="Footnotes para-style-override-3">(৩) অনপত্যে চ তে দ্বে চ যতো রাধাংশসম্ভবাঃ |</p>
<p class="Footnotes-Right">(প্রকৃতি .২|৫৬-৫৭)</p>
<p class="Footnotes para-style-override-3">(৪) রাধাঙ্গলোমকূপেভ্যো বভূবুর্গোপকন্যকাঃ |</p>
<p class="Footnotes para-style-override-3">রাধাতুল্যাশ্চ সর্বাস্তাঃ রাধাতুল্যাঃ প্রিয়ংবদাঃ ॥</p>
<p class="Footnotes para-style-override-3">রত্নভূষণভূষাঢ্যাঃ শশ্বৎ সুস্থিরযৌবনাঃ |</p>
<p class="Footnotes para-style-override-3">অনপত্যাশ্চ তান্ সর্বাঃ পুংসঃ শাপেন সন্ততম্ ॥</p>
<p class="Footnotes-Right">(প্রকৃতি .২|৬৪-৬৫)</p>
<p class="Text">প্রশ্ন—এরকম দেখা যায় যে, যে-সব মহিলা গর্ভপাত করেছেন, তারা পুনরায় গর্ভধারণ করেছে এবং তাদের সন্তানও হয়েছে । সুতরাং গর্ভপাতকারীদের আর সন্তান হবে না এটা কি করে হয় ?</p>
<p class="Text">উত্তর—এই জীবনের প্রারব্ধ (ভাগ্য) তো আগের থেকেই নির্দ্ধারিত হয়ে রয়েছে, অতএব সেই প্রারব্ধ অনুসারে গর্ভপাতকারীর সন্তান হতে পারে । কিন্তু পরের জন্মে (নতুন প্রারব্ধ অনুসারে) তার সন্তান হবে না । এই জন্মে গর্ভপাতজনিত মহাপাপের ফল তাকে পরের জন্মে অতি অবশ্যই ভোগ করতে হবে ।</p>
<p class="Text">প্রশ্ন— গর্ভস্রাব, গর্ভপাত এবং ভ্রূণহত্যা— এই তিনটির মধ্যে পার্থক্য কী ?</p>
<p class="Text">উত্তর— গর্ভে জীব শরীর তৈরি হওয়ার পূর্বেই রজঃবীর্য চ্যুত হলে তাকে ‘গর্ভস্রাব’ বলা হয় । গর্ভে শরীর তৈরি আরম্ভ হওয়ার পর তা নষ্ট করা হল ‘গর্ভপাত’ । যখন গর্ভে জীবের হাত, পা, মাথা ইত্যাদি অঙ্গ আকার গ্রহণ করতে আরম্ভ করে এবং তা ছেলে না মেয়ে স্পষ্ট বোঝা যায়, এমন অবস্থায় তাকে নষ্ট করা হল ‘ভ্রূণহত্যা’ । গর্ভস্রাব, গর্ভপাত এবং ভ্রূণহত্যা— এসব যে ভাবেই করা হোক না কেন, এতে মহাপাপের ভাগী অবশ্যই হতে হবে । তবে যদি গর্ভ নিজে থেকেই নষ্ট হয়ে যায়, তাহলে কোনো পাপ হয় না । যেমন, এই সংসারে অনেক জীব নিজে থেকে মারা যায়, কিন্তু তার পাপ আমাদের স্পর্শ করে না, কারণ আমরা তাদের হত্যা করি না এবং সেইরূপ ইচ্ছাও মনে পোষণ করি না ।</p>
<p class="Text">প্রশ্ন— গর্ভের মধ্যে জীব (প্রাণ) তো প্রথমে থাকে না, পরে সঞ্চারিত হয় । তাহলে গর্ভপাতে পাপ হয় কী করে ?</p>
<p class="Text">উত্তর— পুরুষের বীের্যর একটি ফোটায় হাজার হাজার জীব থাকে । তার মধ্যে যে জীব স্ত্রীর রজঃ-এর সঙ্গে সংযুক্ত হয়ে গর্ভাশয়ে থেকে যায়, সেটিই বৃদ্ধি হয়ে গর্ভ তৈরি হয় । বীের্য জীব না থাকলে সেটি রজঃ-এর সঙ্গে আটকাতে পারে না এবং গর্ভও বৃদ্ধি পেতে পারে না । প্রাণশক্তি না থাকলে গর্ভের বৃদ্ধি হতেই পারে না । জীবের প্রথম অবস্থায় এই প্রাণশক্তি সূক্ষ্মরূপে থাকে কিন্তু গর্ভে আসামাত্র সেটি স্থূল (বিশেষ) হয়ে যায় এবং গর্ভ ক্রমশঃ বৃদ্ধি পেতে থাকে । গর্ভ বৃদ্ধিপ্রাপ্ত হলে যখন প্রাণশক্তি বিশেষভাবে পরিলক্ষিত হয় এবং গর্ভ নড়াচড়া করতে আরম্ভ করে তখন লোকে বলে যে গর্ভে জীবের আগমন ঘটেছে ।</p>
<p class="Text">প্রশ্ন— গর্ভ যদি নিজে থেকেই নষ্ট হয়ে যায় ?</p>
<p class="Text">উত্তর— এটি একটি রোগ এবং এর চিকিৎসা করা প্রয়োজন । এক মহিলার পাঁচ-ছয় বার গর্ভ নষ্ট হলে জনৈক সন্ত তার (মহিলার) পরিবারের লোকদের বললেন যে, মহিলার গর্ভাশয়ে অনেক উষ্ণতা রয়েছে, ফলে গর্ভ ঝলসিয়ে নষ্ট হয়ে যাচ্ছে । তিনি এর প্রতিকারে জানালেন যে, এবার যখন মহিলা গর্ভবতী হবেন তখন তিনি যেন নিম্নলিখিত উপায়ে গোরুর দুধ পান করেন— এক পাত্রের মুখে দুধ ছাঁকার কাপড় রেখে তার উপরে মিহি করে গুড়ো করা কিছু মিছরী রেখে যেন গোরুর দুধ দোয়া হয়, যাতে করে সেই মিছরী দুধের সঙ্গে মিশে পাত্রে চলে যায় । সদ্য দোয়ানো এই উষ্ণ দুধ সেই মহিলা যেন খালি পেটে এক মাস সেই গোরুর সামনে বসেই পান করে । সাধুর কথামতো মহিলা সেই দুধ পান করে সন্তান লাভ করে, সেই সন্তান এখনও জীবিত রয়েছে ।</p>
<p class="Text">এই রোগ দূর করার বিভিন্ন ঔষধ রয়েছে এবং অভিজ্ঞ কবিরাজের দ্বারা এর চিকিৎসা করানো দরকার ।</p>
<p class="Text">প্রশ্ন— যদি কোনো রোগ থেকে রক্ষা পাবার জন্য গর্ভপাত করানো অনিবার্য হয়ে পড়ে তাহলে কী করা উচিত ?</p>
<p class="Text">উত্তর— গর্ভপাতের পাপ তো হবেই । স্ত্রীর জীবন রক্ষার জন্য অনেকেই গর্ভপাত করিয়ে নেয়, কিন্তু তা না করে এই রোগের চিকিৎসা করানো উচিত । যা হবার তা তো হবেই । মহিলার ভাগ্যে যদি মৃত্যু থাকে তাহলে গর্ভপাত করালেও তা হবে । যদি তার আয়ুর অবশেষ থাকে তাহলে গর্ভপাত না করালেও সে মরবে না । মৃত্যু সময় হলেই হবে, সুতরাং উপলক্ষ যাই হোক না কেন, গর্ভপাত করানো কখনও উচিত নয় ।</p>
<p class="Text">প্রশ্ন— অবিবাহিতা বা কুমারী মেয়ে সন্তানসম্ভবা হলে গর্ভপাত করানো উচিত কি না ?</p>
<p class="Text">উত্তর— যার সহবাসে এই অবস্থা হয়েছে সেই ব্যক্তির সঙ্গে তার বিয়ে দেওয়া উচিত । যদি বিবাহ সম্ভব না হয় তবুও গর্ভপাত করানো উচিত নয় । এমন অবস্থায় শিশুকে লালন-পালন করে একটু বড় করে তাকে অনাথ-আশ্রমে দিয়ে দেওয়া উচিত বা যদি কেউ তাকে দত্তক নিতে চায় তার ব্যবস্থা করা উচিত ।</p>
<p class="Text">যদি কেউ মেয়ের উপর বলাৎকার করে, তাহলে সেই ব্যক্তি অবশ্যই গুরুতর পাপের ভাগী হবে । কিন্তু যদি সেই মেয়ে এই সঙ্গ উপভোগ করে, তাহলে সেও সেই পরিমাণে পাপের ভাগী হবে, কেননা ভোগেচ্ছাতেই সকল পাপ হয় । যদি কিঞ্চিৎমাত্রও ভোগেচ্ছা না থাকে তাহলে পাপ হবে না ।</p>
<p class="Text">যদি কোনো কুমারী মেয়ে গর্ভবতী হয়ে পড়ে তাহলে তার মাতা-পিতাও অসাবধানতার জন্য পাপের ভাগী হবে । সুতরাং মাতা-পিতার প্রথম থেকেই মেয়ের প্রতি সতর্ক দৃষ্টি রাখা উচিত । তাকে অত্যধিক স্বাধীনতা দেওয়া উচিত নয় ।</p>
<p class="Text">প্রশ্ন— লোকেরা জানতে পারলে সেই মেয়েটির দুর্নাম হবে, কেউ তাকে বিয়ে করতে চাইবে না । তাহলে মেয়েটি কী করবে ?</p>
<p class="Text">উত্তর— পাপ যখন করেছে তখন দুর্নাম সহ্য করতেই হবে । গর্ভপাত, আত্মহত্যা, বাড়ি থেকে পালিয়ে যাওয়া— এই তিন হত্যার (পাপের) চেয়ে দুর্নাম সহ্য করা ভালো । যদি কেউ তাকে বিবাহ করতে না চায়, তাহলে তার উচিত নিজেকে ঈশ্বরের ভজন-পূজনে নিয়োজিত করা । এতে তার পাপের প্রায়শ্চিত্তও হবে ।</p>
<p class="Text">প্রশ্ন— যদি কেউ বিবাহিত মহিলার উপর বলাৎকার করে এবং এতে যদি সে সন্তান-সম্ভবা হয় তাহলে কী করা উচিত ?</p>
<p class="Text">উত্তর— এক্ষেত্রে যতদূর সম্ভব স্ত্রীর পক্ষে চুপ থাকাই বাঞ্ছনীয় । যদি স্বামী জানতে পারে তবে তারও চুপচাপ থাকা উচিত । এমন ক্ষেত্রে উভয়ের পক্ষেই চুপ থাকা শ্রেয় । প্রকৃতপক্ষে প্রথম থেকেই সাবধান হওয়া উচিত যাতে এ ধরণের ঘটনা না ঘটে । গর্ভপাত করানোতে আমার সম্মতি নেই, কেননা গর্ভস্থ জীবের হত্যা করা মহাপাপ ।</p>
<p class="Text">প্রশ্ন— নির্বীজকরণ, জন্মনিয়ন্ত্রণের অপারেশন করলে ক্ষতি কী ?</p>
<p class="Text">উত্তর—দেখা গেছে যে, যারা নির্বীজকরণ করিয়েছেন তাদের মধ্যে অনেকেরই শরীর এবং হৃদয় দুর্বল হয়ে পড়েছে । তাদের শরীর ইতিমধ্যেই নানারকম রোগে আক্রান্ত হয়েছে, বর্তমানেও বিভিন্ন উপসর্গ দেখা যাচ্ছে এবং ভবিষ্যতেও নতুন রোগ আক্রমণ করতে থাকবে । পশুদের মধ্যে দেখা যায় যে, বাছুরকে বলদ করে দেওয়ার পর তার পৌরুষ নষ্ট হওয়ার ফলে তার মাংসে পূর্বের মতো তেজ থাকে না । তাই এমন বলদের মাংস ইরাক, ইরান প্রভৃতি দেশে সস্তায় বিক্রি হয় এবং বাছুরের মাংস বেশি দামে বিক্রি হয়— এরূপ আমি শুনেছি । সুতরাং এই ধরণের অপরাশেন দ্বারা পুরুষত্ব অবরোধ করলে বা নষ্ট করলে, শরীরের শক্তি তো নষ্ট হয়-ই তাঁর সঙ্গে উৎসাহ, নির্ভীকতা প্রভৃতি মানসিক শক্তিও নষ্ট হয় ।</p>
<p class="Text">যারা এই ধরণের অপারেশন করিয়ে নিজের পৌরুষত্ত্ব নষ্ট করে তারা নপুংসক । তাদের দ্বারা প্রদত্ত পিণ্ড-জল পিতৃপুরুষগণের নিকট পৌঁছায় না ।(১) এমন পুরুষের মুখ দেখাও অশুভ বলে মনে করা হয় । যাত্রাকালে তাদের সাক্ষাৎ দুর্লক্ষণ বলে গণ্য করা হয় ।</p>
<p class="Footnotes">(১) ‘অঙ্গহীনাশ্রোত্রিয়ষণ্টশূর্দ্রবর্জম্’| (কাত্যায়নশ্রৌতসূত্র ১|১|৫)</p>
<p class="Text">যে সকল মা-বোনেরা এরূপ অপারেশন করিয়েছেন, তাদের মধ্যে অনেকেই শ্বেত বা লাল প্রদরের রোগে আক্রান্ত হয়েছেন, যার কোনো চিকিৎসা নেই । রাজস্থানে এই অপারেশনের ফলে এখন পর্যন্ত কয়েক হাজার মহিলার প্রাণহানি ঘটেছে এবং অনেকের এমন সব রোগ দেখা দিয়েছে যে ডাক্তারও তাদের চিকিৎসা করতে নিজেদের অক্ষম বলে জানিয়েছেন—এসব সংবাদপত্রে বেরিয়েছে । অপারেশনের ফলে মহিলাদের শরীর দুর্বল হয়ে পড়ে, ওঠা-বসার সময় চোখে অন্ধকার দেখে । বুকে ও পিঠে ব্যথা হয় এবং কাজ করার ক্ষমতা থাকে না— চিকিৎসকদের কাছ থেকে আমি এরকম শুনেছি ।</p>
<p class="Text">যে সব মহিলারা এ ধরণের অপারেশন করান, তাদের নারীত্ব অর্থাৎ গর্ভধারণের শক্তি নষ্ট হয়ে যায় । এদের মুখ দেখাও অশুভ, দুর্লক্ষণ-স্বরূপ । ঈশ্বর-প্রদত্ত শক্তিকে নষ্ট করার অধিকার কারো নেই । এটা অনধিকার চেষ্টা, অপরাধ । যারা অপারেশনের দ্বারা নিজের (নারীত্ব) নষ্ট করে তারা পাপের ভাগী তো হবেই, উপরন্তু যারা অন্যকে অপারেশন করার প্রেরণা যোগায় তারাও গুরুতর পাপ করে । যেমন গীতা অধ্যয়নের অনেক মহিমা, তার থেকেও গীতার প্রচারের মহিমা অনেক বেশি (গীতা ১৮ ।৬৯) । একই-ভাবে যারা এ ধরণের অপারেশনের প্রচার করে তারা বিশেষভাবে পাপ করে এবং গোহত্যাকারীদের সংখ্যা বৃদ্ধিতে সাহায্য করায় গোহত্যার পাপের ভাগীদার হয় । সরল হৃদয় মা-বোনেদের এসব জানা নেই, তাই তারা অজ্ঞানতাবশতন্ এত বড় পাপ করে বসে ! তাদের এই পাপ থেকে দূরে থাকা উচিত ।</p>
<p class="Text">যে কেউ কোনো ধরণের অপরাধ করলে তার প্রাণশক্তি শীঘ্র নষ্ট হয় এবং শীঘ্রই সে মৃতু্যমুখে পতিত হয় । অপরাধ বা পাপ করলে অথবা অপরাধ বা পাপের মনোভাব জাগলে শ্বাসপ্রশ্বাসের গতি অতি তীব্র হয় এবং প্রাণবায়ু ক্ষুব্ধ হয়, এটা প্রত্যক্ষ ঘটনা । যে কেউ এটি অনুভব করে দেখতে পারে ।</p>
<p class="Text">নির্বীজকরণ, জন্মনিয়ন্ত্রণের জন্য শল্যোপচারের অর্থ হল অবাধ ব্যভিচারের সুযোগ করে দেওয়া, যা ভয়ানক পাপ । পশুবলি বা পশুহত্যাকে ‘অভিচার’ বলা হয় । তা থেকেও যা ‘বিশেষ অভিচার’ তাকেই ব্যভিচার বলা হয় । এর দ্বারা মানুষের ধার্মিক মহিমা, পারমার্থিক প্রবৃত্তি ইত্যাদি নষ্ট হয়ে যায় এবং তার ঘোর পতন হয় ।</p>
<p class="Text">আমরা কেবল পরমাত্মাকে প্রাপ্ত করার জন্যই এই মনুষ্য-শরীর পেয়েছি, কিন্তু এই মানব-দেহ লাভ করে ঈশ্বরলাভে সচেষ্ট না হয়ে এটিকে শুধুমাত্র ভোগ-উপভোগেই নিয়োজিত রাখা, উপরন্তু এই সুখ-ভোগের জন্য গুরুতর পাপকার্য করা, গর্ভপাত, নির্বীজকরণ এবং অপারেশন করা— এসব কী ভয়ানক অনর্থকারী ! কারণ এই নির্বীজকরণ, গর্ভপাত, অপারেশন দ্বারা শুধু ভোগ-উপভোগ করা ছাড়া আর কী কোনও উদ্দেশ্য সিদ্ধ হয় ? নির্বীজকরণ, জন্ম-নিয়ন্ত্রণের অপারেশনের দ্বারা কারো কোনো ধার্মিক বা পারমার্থিক লাভ কি হয়েছে বা কখনও হতে পারে ? এই সকল অপকর্মের ফলে শুধুমাত্র ভোগের প্রবণতাই বৃদ্ধি পেয়েছে । বর্তমানে মানুষের মধ্যে যেরূপ ভোগ-প্রবণতার বৃদ্ধি পাচ্ছে, পশুদের মধ্যেও তা দেখা যায় না । আপনারা যদি সন্তানের ইচ্ছা না করেন, তাহলে সংযম পালন করুন, তাতে দেহে শক্তি এবং মনে উৎসাহ থাকবে এবং আপনাদের মধ্যে ধর্ম এবং ঈশ্বরের প্রতি আগ্রহ জন্মাবে । আপনাদের মনুষ্য-জন্ম সার্থক হবে । সাধুগণ বলেছেন—</p>
<p class="Shlok-Color-2">কে শত্রবঃ সন্তি নিজেন্দ্রিযিয়াণি । </p>
<p class="Shlok-Color-2">তান্যেব মিত্রাণি জিতানি যানি ॥ </p>
<p class="Text-Right">(প্রশ্নোত্তরী ৪)</p>
<p class="Text">অর্থাৎ মানুষ যদি ইন্দ্রিয়ের বশীভূত হয় তাহলে এই ইন্দ্রিয়গুলি হল তার শত্রু, ফলে ইহলোক এবং পরলোকে তার পতন হয় । কিন্তু যদি সে ইন্দ্রিয়ের উপরে জয়লাভে সক্ষম হয় তাহলে তারা তার বন্ধুরূপে পরিণত হয় এবং তার ইহলোক এবং পরলোক উন্নতি হয় । সেইজন্য গীতায় বলা হয়েছে—</p>
<p class="Shlok-Color-2">উদ্ধরেদাত্মনাত্মানং নাত্মানমবসাদয়েৎ ।</p>
<p class="Shlok-Color-2">আত্মৈব হ্যাত্মনো বন্ধুরাত্মৈব রিপুরাত্মনঃ ॥</p>
<p class="Text-Right">(গীতা ৬ ।৫)</p>
<p class="Text">‘অর্থাৎ নিজের দ্বারা নিজের উদ্ধার করবে নিজের পতন করবে না । কেননা মানুষ নিজেই নিজের মিত্র (বন্ধু) ও নিজেই নিজের শত্রু ।’</p>
<p class="Text">প্রশ্ন— গর্ভপাতে কীরূপ ক্ষতি হয়ে থাকে ?</p>
<p class="Text">উত্তর— গর্ভপাতে শুধু ক্ষুতিই ক্ষতি । কৃত্রিম গর্ভস্রাব বা গর্ভপাত করালে স্ত্রীর স্বাস্থ্য খারাপ হয় এবং সে দুর্বল হয়ে পড়ে । যৌবন অবস্থায় এই দুর্বলতা বুঝতে না পারলেও একটু বয়স হলেই তা প্রকট হতে থাকে । যতদিন শরীরে রক্ত স্বাভাবিক গতিতে তৈরি হতে থাকে, ততদিন এই দুর্বলতা বোধ হয় না কিন্তু রক্ত তৈরি হওয়ার গতি কমে গেলে এই দুর্বলতা বোধ হতে থাকে । গর্ভপাতের ফলে বহু মহিলার প্রদর রোগ দেখা যায় । এছাড়াও গর্ভপাতের ফলে রক্ত ক্ষরণের এক নতুন পথ তৈরি হয় ।</p>
<p class="Text">সন্তানের জন্ম হলে স্ত্রীর শরীর খারাপ হয় না, কারণ এ হল প্রকৃতির নিয়ম যা যথাসময়ে হয়ে থাকে । তাৎপর্য হল, যা প্রকৃতির নিয়ম অনুসারে হয়, তাতে স্বাভাবিকভাবে কোনো ক্ষতি হয় না কিন্তু কৃত্রিমতা দ্বারাই ক্ষতি হয় ।</p>
<p class="Text">প্রশ্ন—দুই-একটি সন্তানের জন্মের পর স্ত্রী যখন ‘মা’ বলে স্বীকৃতি পেয়ে যায়, তখন জন্মনিয়ন্ত্রণের অপারেশন করালে ক্ষতি কী ?</p>
<p class="Text">উত্তর—অপারেশন আগে সে ‘মা’ ছিল, অপারেশনের পর তার ‘স্ত্রী’ সংজ্ঞা থাকে না । কারণ ‘শুক্র’ এবং ‘শোণিত’ মিলিত হয়ে যার উদরে গর্ভের রূপ ধারণ করে, সেই হল ‘স্ত্রী’(১) । গর্ভধারণে অক্ষম মহিলার নাম স্ত্রী নয় এবং গর্ভস্থাপনে অক্ষম ব্যক্তির নাম পুরুষ নয় । অপারেশনের দ্বারা সন্তানোত্পত্তির শক্তিকে নষ্ট করলে পুরুষকে হিঁজড়ে (নপুংসক) বলা হয় কিন্তু এমন স্ত্রীকে কী বলা হবে, তা আমার জানা নেই ।</p>
<p class="Footnotes para-style-override-4">(১) স্তৈ শব্দসংঘাতযোও ।</p>
<p class="Footnotes para-style-override-4">স্ত্যানতর্য-সংগতে ভবতঃ অস্যাং শক্রশোণিতে ইতি স্ত্রী ॥</p>
<p class="Footnotes-Right">(সিদ্ধান্তকৌমুদী, বালমনোরমা)</p>
<p class="Text">পরিবার-পরিকল্পনা (কার্যক্রম) নারীজাতির প্রতি ঘোর অপমান কারণ এতে নারীকে শুধুমাত্র এক ভোগ্য বস্তুতে পরিণত করা হয় । বেশ্যা-গমন কি কেউ সন্তান প্রাপ্তির ইচ্ছায় করে ? যদি কোনো ব্যক্তি তার স্ত্রীর কাছে সন্তান কামনা না করে শুধুই তাকে ভোগ করে, তাহলে সে নিজের স্ত্রীকে বেশ্যায় পরিণত করে । এটা কি নারীজাতির পক্ষে সম্মানজনক ? নারীর সম্মান তার মাতৃত্বে, ভোগ্যারূপে নয় । যদি অপারেশনের মাধ্যমে স্ত্রী তার মাতৃত্বশক্তিকে নষ্ট করে ফেলে তাহলে সে পায়ের জুতোর মতো শুধুমাত্র এক ভোগ্য বস্তুতে পরিণত হয় । এটা নারীজাতীর পক্ষে কত বড় অপমান এবং অবজ্ঞা তা বলে বোঝানো কঠিন ।</p>
<p class="Text">প্রশ্ন— যদি কারো স্বাভাবিকভাবেই সন্তান না হয় তবে সে কি দোষী ?</p>
<p class="Text">উত্তর— যদি কারো স্বাভাবিকভাবে সন্তান না হয় তাহলে এতে তার দোষ নেই । যে কৃত্রিমভাবে মাতৃশক্তির বিনাশ করে সন্তানোৎপত্তির পথে অন্তরায় সৃষ্টি করে সেই দোষী এবং পাপের ভাগী হয় ।</p>
<p class="Text">প্রশ্ন— যেসব মহিলারা গর্ভধারণের পূর্বেই গর্ভ-নিরোধের বড়ি বা ঔষধ খায়, তাদেরও কি পাপ হবে ?</p>
<p class="Text">উত্তর—জীব মনুষ্য-শরীর গ্রহণ করে পরমাত্মাকে লাভ করতে পারে, নিজের এবং অপরের উদ্ধার করতে পারে, কিন্তু সুখ ভোগের ইচ্ছার বশীভূত হয়ে এমন সুযোগ থেকে আগত সন্তানকে বঞ্চিত করা পাপই তো বটে । গীতাতেও ভগবান কামনা—ভোগ এবং সুখের ইচ্ছাকেই সমস্ত পাপের মূল কারণ বলে জানিয়েছেন (গীতা ৩ ।৩৭) । ভোগের এই ইচ্ছাই হল সমস্ত পাপের মূল । পরিবার-পরিকল্পনার অর্থই হল শুধু ভোগ চরিতার্থ করা । সুতরাং বড়ি বা ঔষধ খেয়ে সন্তান নিরোধ করা অবশ্যই পাপ ।</p>
<p class="Text">প্রশ্ন— যদি কোনো মহিলা তাঁর স্বামীকে না জানিয়ে গর্ভপাত করে, তাহলে কী করা উচিত ?</p>
<p class="Text">উত্তর— এক্ষেত্রে শাস্ত্রের আদেশ রয়েছে, সেই স্ত্রীকে চিরদিনের জন্য পরিত্যাগ করা উচিত । ‘<span class="char-style-override-2">তস্যান্ত্যাগো বিধীয়তে</span>’ (পরাশরস্মৃতি ৪ ।২০) ।</p>
<p class="Text">গর্ভপাত করা ঘোর পাপ এবং স্বামী থেকে লুকানো জঘণ্য অপরাধ । লুকিয়ে যে পাপ করা হয়, তার জন্য ভয়ানক দণ্ড পেতে হয় । যদি সন্তানের ইচ্ছা না থাকে তাহলে সংযম পালন করা উচিত । সংযমে থাকা পাপ বা অন্যায় নয় উপরন্তু অত্যন্ত পুণ্যকর্ম, মহান ত্যাগ এবং শ্রেষ্ঠ তপস্যা ।</p>
<p class="Text">প্রশ্ন—বর্তমানে সরকার গর্ভপাত, নির্বীজকরণ, জন্ম-নিয়ন্ত্রণ আদিকে পাপ বলে মনে করে না, বরঞ্চ একে ভালো কাজ বলেই মনে করে, তাহলে যারা গর্ভপাত বা নির্বীজকরণ করে তারা তো পাপের ভাগী হবে না ?</p>
<p class="Text">উত্তর— মানো বা না মানো পাপ তো হবেই । বিশ্বাস-অবিশ্বাসের উপর পাপ হওয়া বা না হওয়া নির্ভর করে না । কোন্টা পাপ বা কোন্টা পাপ নয়— এ বিষয়ে বেদ, শাস্ত্র এবং সাধু-মহাপুরুষদের বাণীই প্রমাণরূপে গণ্য হয় ।</p>
<p class="Text">পাপ-কর্ম করলে পাপ তো হবেই এবং তার ফলও ভোগ করতে হবে । আমি দেখেছি, যে পশুকে বলি দেবার জন্য পিছনের পা বেঁধে যে গাছে ঝুলিয়ে দেওয়া হয়, সেই গাছও পাপের ছোঁয়ায় শুকিয়ে যায় । যে-সকল কসাই পয়সার বিনিময়ে পশুহত্যা করে তাদের হাত পরে অকেজো হয়ে যায়, তাই তারা হাতে ছুরি বেঁধে পশু হত্যা করে । নেকড়ের একসঙ্গে ছয়-সাতটি করে বাচ্চা হয় এবং হরিণের একসঙ্গে একটি বা দুইটি করে বাচ্চা হয়, তবুও হরিণের দল (পাল) হয়, নেকড়ের দল হয় না । তাৎপর্য হল, যারা হিংসা প্রভৃতি পাপ-কাজ করে তাদের বংশপরম্পরা বেশি দিন টেঁকে না ।</p>
<p class="Text">জনৈক সাধুকে একজন প্রশ্ন করেছিল যে, যে সম্প্রদায়ে বা শাস্ত্রে পশুবলির নির্দেশ দেওয়া হয়েছে, সেই নির্দেশ যে পালন করে সে তো পাপের ভাগী হবে না, কারণ সে তার শাস্ত্র বা সম্প্রদায়ের অনুসরণ করছে । সাধু উত্তর দিলেন— ‘যে পশু বলি দেয়, সেও যদি ছয় মাস ধরে শুদ্ধ হৃদয়ে ভগবানের নাম জপ করে তাহলে সে বলি বা কুরবানী দিতে পারবে না ।’ শাস্ত্রের নির্দেশ থাকলেও শুদ্ধ অন্তঃকরণযুক্ত ব্যক্তির দ্বারা পাপ কার্য হতে পারে না । সুতরাং যে-সব শাস্ত্রে পশুবলির নির্দেশ দেওয়া হয়েছে, সেই নির্দেশ মান্য করা উচিত নয় ।</p>
<p class="Text">ধর্মশাস্ত্র এবং অর্থশাস্ত্র— এ-দুটি আলাদা । ধর্মশাস্ত্র মানুষকে কর্তব্যের জ্ঞান করায় যার ফলে তার ইহলোক এবং পরলোক সার্থক হয় । অর্থশাস্ত্র দৃষ্ট ফলের বর্ণনা করে । যে সব ব্যক্তি কামনার বশীভূত হয়ে দৃষ্ট ফলের (ধন-সম্পত্তি, পুত্র, স্বর্গ ইত্যাদির) জন্য অর্থশাস্ত্রের নির্দেশ মান্য করে পাপ করে, তারা পাপের ভাগী হয় । কেননা অর্থশাস্ত্রে কামনা ও সকামভাগের প্রাধান্য থাকে এবং কামনা হল সমস্ত পাপে মূল (গীতা ৩ ।৩৭) । একশোটি যজ্ঞ সম্পন্ন করে যে ইন্দ্রের পদে (শতক্রতু ইন্দ্র) আসীন হয়, তার দ্বারাও শাস্ত্রানুসারে (বৈধ) । হিংসাকার্য সাধিত হয় এবং এই হিংসায় যে পাপ হয় তার ফলও তাকে ভোগ করতে হয় । কাজেই আমরা দেখতে পাই যে, সেই ইন্দ্রকেও প্রতিকূল পরিস্থিতির সম্মুখীন হতে হয়, তার পরাজয় ঘটে এবং ভয়ে সে এদিকে-সেদিকে লুকোতে থাকে, তার হৃদয়ে জ্বালা হয় । কাজেই হিংসা করার ফল পেতেই হবে কেউ মানুক আর না মানুক । তাৎপর্য এই যে, ধর্মশাস্ত্র এবং অর্থশাস্ত্রের বক্তব্যের মধ্যে ধর্মশাস্ত্রের বক্তব্যই মান্য করা উচিত, কেননা ধর্মশাস্ত্র অর্থশাস্ত্রের চেয়ে শ্রেষ্ঠ এবং অধিক ক্ষমতাশালী ।(১)</p>
<p class="Footnotes para-style-override-4">(১)স্মৃত্যোর্বিরোধে ন্যায়স্তু বলবান্ব্যবহারতঃ |</p>
<p class="Footnotes para-style-override-4"> অর্থশাস্ত্রাত্তু বলবদ্ধর্মশাস্ত্রমিতি স্থিতিঃ ॥</p>
<p class="Text">এখন সরকার গর্ভপাতকে পাপ বলে মনে করে না কিন্তু সরকার না মানলে যে পাপ হবে না, তা নয় । পাপ হবেই, কেউ মানুক আর নাই মানুক । যেমন পূর্বে রাজারা প্রজাদের নিষিদ্ধ কাজ করার জন্য আদেশ দিতেন । এ অবস্থায় রাজা এবং প্রজা—উভয়েই পাপের ভাগী হতেন । (উদাহরণস্বরূপ বলা যায়, রাজা বেন্ নিজেও নিষিদ্ধ কর্ম করেছিলেন এবং প্রজাদের দিয়েও করিয়েছিলেন ।) সেইরূপ আজ সরকার জনসাধারণকে গর্ভপাত ইত্যাদি নিষিদ্ধ কাজ করার জন্য উৎসাহিত করে চলেছে । সুতরাং সরকার এবং জনসাধারণ (যারা এমন কাজ করছে) উভয়েই পাপের ভাগী হবে ।</p>
<p class="Text">প্রশ্ন— তুলসীদাসকৃত রামায়ণে বলা হয়েছে—‘<span class="char-style-override-2">সমরথ কহুঁ নহিঁ দোষু গোসাইঁ । রবি পাবক সুরসরি কী নাইঁ ।</span>’ (শ্রীশ্রীরামচরিতমানস, বালকাণ্ড ৬৯ ।৪) । সুতরাং যে ক্ষমতা লাভ করেছে সে (রাজা বা সরকার) সমর্থ, তাহলে তাদের পাপ হবে কেন ?</p>
<p class="Text">উত্তর— না, তারা সমর্থ নয় । যাদের মধ্যে অপরের দোষ নষ্ট করার শক্তি আছে, তারাই সমর্থ । যেমন সূর্য সমস্ত ময়লার শোষণ করে নেয়, অপবিত্রকে পবিত্র এবং অশুদ্ধকে শুদ্ধ করে দেয়, সবার জলীয় ভাগ টেনে নেয়, সমুদ্রের নোনা জলকে মিষ্টি করে দেয় । কিন্তু সবার অপবিত্র তত্ত্বকে টেনে নেওয়া সত্ত্বেও সূর্য নিজে কখনও অশুদ্ধ বা অপবিত্র হয় না । অগ্নি সমস্ত কিছু পুড়িয়ে দেয়, সবই আত্মস্যাত্ করে সবাইকে শুদ্ধ করে দেয়, কিন্তু নিজে কখনও অশুদ্ধ হয় না, তার দোষ হয় না । তেমনই, গঙ্গা ময়লা জলকে পবিত্র করে দেয়, সবার পাপের নাশ করে, কিন্তু দোষ তাকে স্পর্শ করে না । এর তাৎপর্য হল অশুদ্ধকে শুদ্ধ করা, তার দোষ নষ্ট করে নিজে একই রকম পবিত্র অবস্থায় থাকাই হল সামর্থ্যের চিহ্ন । রাজ্য, ঐশ্বর্য, ক্ষমতা পেলেই যে সে সমর্থ, তা একেবারেই ঠিক নয় ।</p>
<p class="Text">জাগতিক পদ, অধিকার, ঐশ্বর্য ইত্যাদি পেয়ে গেলেই মানুষ সমর্থ হয় না, কেননা তার সামর্থ্য বা ক্ষমতা হল সেই পদ বা অধিকারের অধীন । সে নিজে তো এই পদ বা অধিকারের গোলাম, পরাধীন । অতএব সে কী করে সমর্থ হল ? কোনো কিছুর দ্বারা যে নিজেকে ক্ষমতাশালী মনে করে, প্রকৃতপক্ষে সে অসমর্থ কেননা তার যে ক্ষমতা তা হল বস্তুতঃ সেই পদ বা অধিকারের, তার নিজস্ব নয় । যারা প্রকৃতপক্ষে সমর্থ অর্থাৎ ক্ষমতাশালী তাদের সামর্থ্য কারো উপর নির্ভরশীল হয় না । যেমন সূর্য, অগ্নি, গঙ্গার সামর্থ্য অন্য কারো উপর নির্ভরশীল নয় বরঞ্চ সেটি তাদের নিজস্ব । সুতরাং পদ বা অধিকারের অহংকারে যারা পাপ করে বা অন্যকে দিয়ে করায়, তারা ক্ষমতার চূড়ান্ত অপব্যবহার করে । তাদের এই পাপের দণ্ডভোগ করতেই হবে, এ থেকে তাদের নিস্তার নেই । তাদের এই সামর্থ্য পাপের নিবৃত্তিকারী না হয়ে পাপে লিপ্তকারী হয় । সেইজন্য যে সরকার প্রকৃতপক্ষে সমর্থ নয়, সেই সরকারকে সমর্থ মনে করে তার নির্দেশ অনুসারে পাপ কাজ করা কখনও উচিত নয় ।</p>
<p class="Text">প্রশ্ন—সরকারের নির্দেশ অনুসারে চিকিৎসকগণ যদি গর্ভপাত, নির্বীজকরণ, জন্মনিয়ন্ত্রণ, অপারেশন প্রভৃতি করে তাহলে কী তারা মহাপাপের ভাগী হবে ?</p>
<p class="Text">উত্তর—তারা অবশ্যই মহাপাপের ভাগী হবে । লোভই হল পাপের জন্মদাতা । অর্থের লোভে তারা কত অসহায় জীবের হত্যা করে থাকে ! এরকম জঘণ্য কর্মের দ্বারা, এরূপ মহাপাপের বিনিময়ে অর্জিত অর্থ ভোগ করার ফলে ভবিষ্যতে তাদের খুবই দুর্দশা হবে ।</p>
<p class="Text">চাকরিতে নিজের সময় খরচ করে, কাজের বিনিময়ে অর্থ গ্রহণ করা হয়, নিজ ধর্ম-কর্ম ত্যাগ করে নয় । পাপ অন্যায়, হিংসা ইত্যাদির বিনিময়ে অর্থ রোজগার করা তো বিশেষ পাপ । অতএব যদি কোনো মনিব চাকরকে পাপ বা অন্যায় কাজ করতে বলে তাহলে সেই চাকরের বা কর্মচারীর নম্রভাবে জানিয়ে দেওয়া উচিত যে ‘আমি কাজে দু-এক ঘণ্টা সময় বেশি দিতে পারি কিন্তু নিজের ধর্ম ত্যাগ করে পাপ বা হিংসাদি কর্ম করতে বাধ্য নই । আপনি ইচ্ছা হলে কাজে রাখুন বা নাই রাখুন ।’</p>
<p class="Text">নির্বীজকরণের দ্বারা জন্মনিয়ন্ত্রণের অপারেশন না করানোর ফলে জনৈক ভদ্রলোককে চাকরি থেকে বরখাস্ত করা হয় । এতে সে সরকারের বিরুদ্ধে মামলা দায়ের করে এবং পরিশেষে মামলা জিতে যায় । বাধ্য হয়ে তখন তাকে পুনরায় চাকরীতে বহাল করা হয় । সরকার যদি জন্ম-নিয়ন্ত্রণ আইন রূপায়িত করতে চান তাহলে তা খৃষ্টান, মুসলমান, পার্শী প্রভৃতি সকলের ক্ষেত্রেই সমানভাবেই প্রযোজ্য হওয়া উচিত । শুধু হিন্দুদের ক্ষেত্রেই তা কেন হবে ? কোনও এক বিশেষ জাতি, বর্ণের উপর এই নিয়ে জুলুম করা, তাদের পাপকার্য করতে বাধ্য করা এবং পাপকার্য করার জন্য আইন প্রণয়ণ করা সরকারের পক্ষে একেবারেই উচিত নয় ।</p>
<p class="Text">প্রশ্ন— যদি কেউ ভুল করে বা অজ্ঞানবশতঃ নির্বীজকরণের অপারেশন করিয়ে ফেলে, তাহলে এখন সে কী করবে ?</p>
<p class="Text">উত্তর— ডাক্তারদের মতে, যদি অপারেশনের দ্বারা শুধু শিরা কাটা হয়ে থাকে, তাহলে তা পুনরায় জুড়ে দেওয়া যায় । কিন্তু যাদের গর্ভাশয় কেটে বাদ দিয়ে দেওয়া হয়েছে, তার কোনো চিকিৎসাই নেই । সুতরাং যদি শুধুমাত্র শিরা কাটা হয়ে থাকে তাহলে তা পুনরায় ঠিক করিয়ে নেওয়া উচিত । এ ধরণের কাজ অনেক জায়গায় হয়েছে এবং এর পরে অনেকেই সন্তান লাভ করেছে ।</p>
<p class="Text">এইভাবে নিজের নিজের পুরুষত্ত্ব এবং নারীত্ব ঠিক করিয়ে নিলে এবং পূর্ব-কৃত অপরাধের জন্য সত্যিকারের অনুশোচনা হলে তাদের থেকে পিতৃপুরুষগণ পিণ্ড-তর্পণ গ্রহণ করতে পারেন । যদি ব্রহ্মচর্য পালন করা হয়, তাহলে তেজ, ওজঃ, শক্তি এবং উদ্যম বৃদ্ধি পাবে ।</p>
<p class="Text">প্রশ্ন— যদি কেউ অজ্ঞানবশতঃ গর্ভপাত করে থাকে, তাহলে সে এই পাপের প্রায়শ্চিত্ত কীভাবে করবে ?</p>
<p class="Text">উত্তর—তার এক বৎসর ধরে প্রতিদিন এক লক্ষ বার ‘রাম’ নাম জপ করা উচিত । কিন্তু যে জ্ঞানতঃ গর্ভপাত করে, সে যদি এইভাবে তার প্রায়শ্চিত্ত করতে চায়, তাহলে তা সম্ভব নয় । তাকে তার পাপের দণ্ডভোগ করতেই হবে । কারণ যে নাম মহাপাপের নাশ করে, তার আড়ালে যদি কেউ পাপ করে, তাহলে সেই নাম তাকে রক্ষা করে না । কাজেই তার পাপ নষ্ট হয় না, বরঞ্চ তা বজ্রকঠিন হয়ে যায় । যখন সে নামজপ না করত তখন পাপকার্য করতে ভয় পেত, কিন্তু এখন সে নামের আড়ালে অবাধে পাপকার্য করে যায় । এ হল নামের দুরন্ত অপব্যবহার, নামাপরাধ এবং এরজন্য তাকে দণ্ডভোগ করতেই হবে ।</p>
<p class="Text">প্রশ্ন— পরিবার-পরিকল্পনা না করলে জনসংখ্যা বৃদ্ধি পাবে, তাতে সবাই অন্ন পাবে না, তাহলে লোকে বাঁচবে কীভাবে ?</p>
<p class="Text">উত্তর—এই প্রশ্ন একেবারেই অযৌক্তিক । কারণ যেখানে মানুষ জন্ম নেয়, সেখানে অন্নও উৎপন্ন হবে । ঈশ্বরের দরবারে এমন অন্যায় হতে পারে না যে মানুষের জন্ম হবে অথচ তার জন্য অন্ন উৎপন্ন হবে না !</p>
<p class="Shlok-Color-2">প্রারব্ধ পহলে রচা, পীছে রচা সরীর ।</p>
<p class="Shlok-Color-2">তুলসী চিন্তা েক্যাঁ করে, ভজলে শ্রীরঘুবীর ॥</p>
<p class="Text">যেমন শিশুর জন্মের পূর্বে মার স্তনে দুধ এসে থাকে । এর প্রমাণ হল, যখন শিশু জন্ম নেয় তখন মা স্তনের পুরনো দুধ ফেলে দিয়ে শিশুকে নতুন দুধ পান করায় । আমরা কোথাও গেলে, সেখানকার ব্যবস্থা আগে থেকেই করা হয়ে থাকে, আমরা পরে সেখানে পৌঁছাই । এমনকি কখনো হয়, যে ভাষণ প্রথমে হয় এবং প্যাণ্ডেল পরে তৈরি হয় ? বরযাত্রীদের আসার পরে তাদের জন্য ব্যবস্থা করা হয়, নাকি তাদের আসার আগে ? এমনকি কখনও হয় যে উৎসব আগে হয় এবং তার ব্যবস্থা পরে ? এমন কখনও হয় না । বৈজ্ঞানিকগণও বলেন এবং প্রত্যক্ষও করা যেতে পারে যে, যেখানে বেশি বৃক্ষ, সেখানেই বেশি বৃষ্টি । যেখানে বৃক্ষ কম সেখানে বৃষ্টিও কম হবে । সুতরাং মানুষ বেশি জন্মালে অন্নও অধিক পরিমানে উৎপন্ন হবে । অন্নের অভাব হতে পারে না । মানুষ কি বৃক্ষের চেয়েও নিকৃষ্ট ?</p>
<p class="Text">প্রশ্ন—বর্তমানে খাদ্য শস্যের এত মূল্যবৃদ্ধি কেন ?</p>
<p class="Text">উত্তর—চিন্তা করে দেখলে বোঝা যায় যে, যেদিন থেকে পরিবার-পরিকল্পনা শুরু হয়েছে, সেদিন থেকে অন্নও মহার্ঘ এবং কম উৎপন্ন হতে শুরু হয়েছে । মানুষের সংখ্যা কম হলে অন্ন অধিক পরিমানে কেন উৎপন্ন হবে ? তাৎপর্য হল, পরিবার-পরিকল্পনার রীতি চালু হবার ফলেই এরূপ অবস্থার সৃষ্টি হয়েছে ।</p>
<p class="Text">এখন মাছ, মাংস, ডিমের প্রচার করা হচ্ছে—এমন অবস্থায় কৃষি ও বর্ষার কী প্রয়োজন ? মাংস ভক্ষণ করা হলে পশু কমে যাবে এবং পশু না থাকলে তাদের জন্য ঘাস আদি গাছপালার প্রয়োজন নেই আর মানুষ মাংসভোজী হলে তাদের জন্য অন্নের প্রয়োজন নেই । তাহলে অযথা ঘাস এবং অন্ন কেন উৎপন্ন হবে ?</p>
<p class="Text">যখন মানুষের সংখ্যা অধিক এবং বস্তু কম হয় তখনই বস্তুর দাম বাড়ে । বস্তুর অভাব তখনই সৃষ্টি হয় যখন মানুষ কাজ না করে আমোদ-প্রমোদে মশগুল হয়ে অলসভাবে জীবন-যাপন করে । বর্তমানে এই অবস্থা হয়েছে । লোকে কাজ কম করে অথচ খরচ বেশি করে, তাই সবকিছুর দাম বেড়েই চলেছে । কাজ কম করলে উৎপাদনও কম হবে । সুতরাং দাম বাড়বার কারণ জনসংখ্যার বৃদ্ধি নয়, বরঞ্চ লোকের মধ্যে আলস্য, অকর্মণ্যতা, প্রমাদ ইত্যাদি হল এর মূল কারণ । সরকারী অব্যবস্থাও এর জন্য দায়ী । </p>
<p class="Text">প্রশ্ন—কাজ বা চাকরী না পাওয়া গেলে আমরা কী করব ?</p>
<p class="Text">উত্তর—কাজ-কর্ম না পাওয়ার কারণ হল, আমরা যে ক্ষেত্রে বা যে দায়িত্বে নিযুক্ত হই সেখানে নিজের কর্তব্যের সঠিকভাবে পালন করি না বরঞ্চ আলস্য বা আমোদ-প্রমোদেই সময় নষ্ট করে থাকি । বস্তুতঃ কাজের অভাব নেই বরঞ্চ কাজ করার লোকেরই অভাব রয়েছে । অভাব রয়েছে সৎ এবং কর্মনিষ্ঠ ব্যক্তির—যারা তৎপর হয়ে কাজ করতে পারে । সৎ ব্যক্তির কাজের অভাব— এ হতেই পারে না । আলস্য, কাজে অনিহা, ফাঁকি মারা প্রভৃতি দোষের জন্যই মানুষ কাজ পায় না ।</p>
<p class="Text">প্রশ্ন—আজকাল জিনিস-পত্রের দাম যে হারে বেড়েই চলেছে এমন অবস্থায় বেশি সন্তান হলে তাদের লালন-পালন কী করে করব ?</p>
<p class="Text">উত্তর—ভেবে দেখুন, প্রয়োজন-ই হল আবিষ্কারের জননী । সুতরাং জনসংখ্যা বাড়লে তাদের ভরণ-পোষণের ব্যবস্থাও নিশ্চয়ই হবে । আগেকার দিনে আমি দেখেছি, যে বছর পঙ্গপাল বেশি করে আসত সে বছর ফসল ভালো হত, দুর্ভিক্ষ হত না । বরঞ্চ পঙ্গপাল এলে লোকে উৎসাহের সঙ্গে বলত যে, এবার ভালো বর্ষা হবে, কারণ এত প্রাণী এসেছে, তাই এদের খাওয়ার জন্য ফসলও বেশি হবে । ঈশ্বরের এ ব্যবস্থা যেমন আগে ছিল তেমন আজও রয়েছে । আপনারা পরিবার-পরিকল্পনা করে সে ব্যবস্থার ভার নিজের উপর নিয়ে নিয়েছেন তাই আজ ব্যবস্থা করতে আপনারা হেনস্থা হচ্ছেন । সুতরাং নিজের কাঁধে এভাবে ভার তুলে নেবেন না, বরঞ্চ তৎপর হয়ে নিজ কর্তব্য পালন করতে থাকুন, এতে আপনার পরিবারের ভরণ-পোষণের ব্যবস্থা ঈশ্বরের দিক থেকে অবশ্যই হতে থাকবে ।</p>
<p class="Text">আগেকার দিনে রাজা-মহারাজাদের হাজার-হাজার সন্তান জন্মগ্রহণ করত এবং তাদের সঠিকভাবে লালন-পালনও হত । যেমন রাজা সগরের ষাট হাজার পুত্র ছিল । রাজা অগ্রসেনের আঠারটি পুত্র ছিল । তাদের বংশধরদের আজও অগ্রওয়াল (আগরওয়াল) বলা হয় । এইভাবে এক ব্যক্তির শয়ে শয়ে, হাজারে-হাজারে সন্তান হয়েছে । আপনাদের জ্ঞাতার্থে জানাই যে, এমন অনেক গ্রাম আছে যা এক ব্যক্তির সন্তানদের দ্বারা বসতি হয়েছে ।</p>
<p class="Text">দেখা যায় যে, যাঁরা প্রকৃত ত্যাগী, সাধুমহাপুরুষ তাঁরা নিজেদের জীবন-নির্বাহের জন্য বিন্দুমাত্রও চিন্তা করেন না, তাঁদের জীবন-নির্বাহের চিন্তা জনসাধারণ করে থাকে । যে নিজের জন্য চিন্তা করে, তার চেয়ে এইসকল সাধুদের জীবন-নির্বাহের ব্যবস্থা উত্তমরূপে হয়ে থাকে ।</p>
<p class="Text">আপনারা একটু ভেবে দেখুন । মুসলমান ভায়েরা চার-চারটি বিয়ে করে । আমি শুনেছি এদের মধ্যে একজনের দেড়শো সন্তান হয়েছে এবং আর একজনের উনিশটি পুত্রের মধ্যে দুজন মারা গিয়েছে এবং সতেরজন এখনও জীবিত । তারা প্রায়ই পরিবার-পরিকল্পনা করে না, তবুও তাদের সন্তানদের লালন-পালন হয় । তাহলে কি শুধু হিন্দুরাই অন্ন খায়, কাপড় পরে, পড়াশুনা করে ? অন্যরা কেউ কি এসব করে না ? মুসলমান ভায়েরা বলেন যে, সন্তান জন্মায় আল্লার বিধানে, সেই বিধান পাল্টাবার অধিকার মানুষের নেই, যারা এই বিধানে হস্তক্ষেপ করে তারা অনধিকারে চেষ্টা করে । বস্তুতঃ যে জাতি পরিবার-পরিকল্পনা করে তাদের জনসংখ্যা কমে যায় । কাজেই মুসলমান ভায়েরা ভেবে নিয়েছে যে তারা একাজ করবে না এবং নিজেদের জনসংখ্যা বাড়িয়ে যাবে । সংখ্যাগরিষ্ঠতা বৃদ্ধি পেলে তাদের শাসন হবে, কেননা এখন ভোটের রাজনীতি । তাই তারা নিজেদের সংখ্যা বাড়াতে ব্যস্ত । এতে ধর্মের কোনো ব্যাপার নেই । কিন্তু হিন্দুরা শুধুমাত্র নিজেদের সামান্য সুখের জন্য গর্ভপাত, নির্বীজকরণ, অপারেশন ইত্যাদি মহাপাপ করেই চলেছে । ফলে তাদের সংখ্যা দ্রুত কমেই চলেছে কিন্তু এদিকে হিন্দুদের দৃষ্টি নেই এবং এই মহাপাপের ভয়ংকর দণ্ডও পরলোকে তাদের ভোগ করতে হবে সেদিকেও তাদের লক্ষ্য নেই । শুধুমাত্র খাওয়া-দাওয়া এবং সুখ ভোগের প্রতি তো পশুদের দৃষ্টি থাকে ! যদি মানুষের মধ্যেও এইরকমই দৃষ্টিভঙ্গি থাকে তাহলে তাতে মনুষ্যত্ব কোথায় ?</p>
<p class="Text">হিন্দুধর্মে মনুষ্য-জন্মকে দুর্লভ এবং নিজের উদ্ধার সহজ বলা হয়েছে । সুতরাং যদি কোনো জীব মনুষ্য-জন্মে, হিন্দুধর্মে জন্মায় তাহলে তাকে বাধা দেওয়া উচিত হয় । যদি তাকে বাধা দাও তাহলে সে অন্য ধর্মাবলম্বীদের বংশে জন্ম নেবে এবং আপনাদের ধর্মের বিনাশ করবে, কারণ জীবের ঋণের বন্ধন শুধুমাত্র একজনের সঙ্গে থাকে না, বরঞ্চ বেশ কয়েকজনের সঙ্গে থাকে ।</p>
<p class="Text">কৌরব এবং পাণ্ডব—উভয় পক্ষেরই নয় অক্ষৌহিণী করে সৈন্য ছিল । কিন্তু এক অক্ষৌহিণী নারায়ণী-সেনা এবং অপর এক অক্ষৌহিণী শল্যরাজের সেনা কৌরবপক্ষে যোগ দেওয়াতে কৌরবপক্ষের সৈন্য পাণ্ডবপক্ষের চেয়ে চার অক্ষৌহিণী অধিক হয়ে গিয়েছিল অর্থাৎ পাণ্ডবপক্ষে সাত অক্ষৌহিণী এবং কৌরবপক্ষে এগার অক্ষৌহিণী সেনা হয়ে গিয়েছিল । ঠিক এইভাবে হিন্দুজাতি যদি অপারেশন, গর্ভপাত, নির্বীজকরণ আদি দ্বারা জন্মনিয়ন্ত্রণ করতে থাকে তাহলে তাদের বংশে যে সকল সন্তান জন্মগ্রহণ করত, তারা অহিন্দু (বিধর্মী) বংশে জন্মগ্রহণ করবে । উদাহরণ হিসেবে বলা যায় যে, এ পর্যন্ত হিন্দুজাতির প্রায় ১২ কোটি শিশুর জন্মগ্রহণে অন্তরায়ের সৃষ্টি করা হয়েছে অর্থাৎ ১২ কোটি গর্ভপাত করানো হয়েছে(১) । এই ১২ কোটি শিশু অহিন্দু অর্থাৎ বিধর্মীর বংশে জন্ম নেবে ফলে এই বিধর্মীদের সংখ্যা হিন্দুদের চাইতে ২৪ কোটি বেশি হবে । বিধর্মীদের সংখ্যা বৃদ্ধি পেলে তারা হিন্দুদেরই বিনাশ করবে । অতএব হিন্দুদের নিজ সন্তান-পরম্পরা কখনও নষ্ট হতে দেওয়া উচিত নয় ।</p>
<p class="Footnotes">(১)যারা জন্ম-নিয়ন্ত্রণ করেছে তাদের সম্ভাব্য সন্তানের বংশেরও স্বতঃই সন্ততিনিরোধ হয়েছে | যদি প্রতিটি ব্যক্তির সম্ভাব্য সন্তানের ২টি বা ৩ টি করে বাচ্ছার জন্ম-নিয়ন্ত্রণ ধরা হয় তাহলে এই সংখ্যা ২৪ বা ৩৬ কোটি হতে পারে |</p>
<p class="Text">প্রশ্ন— সন্তান কম হলে তাদের লালন-পালন ভালোভাবে হবে এবং তাতে পরিবারও সুখী হবে, তাহলে পরিবার পরিকল্পনায় ক্ষতি কোথায় ?</p>
<p class="Text">উত্তর— সন্তান কম হলেই যে পরিবার সুখী হবে, তা নয় । যার সন্তান নেই সেও দুঃখী, যার কম সন্তান সেও দুঃখী, যার অধিক সন্তান সেও দুঃখী । আমি যাদের কম সন্তান তাদেরও দেখেছি এবং যাদের বেশি সন্তান তাদেরও দেখেছি, তাদের সঙ্গে কথাও বলেছি । বস্তুতঃ সন্তানের কম বা বেশি হওয়া দুঃখের কারণ নয় । কম সন্তান হওয়ায় সুখী, এমন ব্যক্তি সংসারে একজনও আছে কী ? সংসারে কেন, সম্পূর্ণ সৃষ্টিতে নেই । দুঃখের কারণ হল ভোগের প্রতি আসক্তি—‘<span class="char-style-override-2">যে হি সংস্পর্শজা ভোগা দুঃখযোনয় এব তে</span>’ (গীতা ৫ ।২২) । ভোগে আসক্ত ব্যক্তি কখনও সুখী হতে পারে না, এ একেবারেই অসম্ভব । অতএব ভোগাসক্ত ব্যক্তির সন্তান কম হোক, বেশি হোক বা একেবারেই না হোক সে দুঃখী থাকবেই ।</p>
<p class="Text">বিবাহের পর প্রারম্ভের বেশ কিছুদিন স্ত্রীর পুরুষের প্রতি এবং পুরুষের স্ত্রীর প্রতি বিশেষ আকর্ষণ থাকে, তাই ভোগাসক্তির দ্বারা প্রথম যে সন্তান জন্মগ্রহণ করে, সে প্রায়শঃ ভালো বা চরিত্রবান না হয়ে ভোগী হয় । উত্তম চিন্তা-ধারার প্রচার বা সমাজ সংস্কারের যত কাজ হয় বা হয়েছে তা সবই শ্রেষ্ঠ এবং চরিত্রবান ব্যক্তিদের দ্বারাই হয়েছে । ভোগী, লোভী বা চোর ডাকাতের দ্বারা কি কখনও সমাজের ভালো হয়েছে বা হওয়ার সম্ভাবনা আছে ? সুতরাং কম সন্তান হলে তাদের মধ্যে বেশিভাগই ভোগী হবে, ফলে সমাজের পতন হবে ।</p>
<p class="Text">প্রশ্ন— ভগবান রাম এবং ভরত প্রভৃতিও পরিবার পরিকল্পনা করেছিলেন—‘<span class="char-style-override-2">দুই সুত সুন্দর সীতাঁ যায়ে</span>’ এবং ‘<span class="char-style-override-2">দুই সুত সব ভ্রাতন্হ কেরে ॥</span> (শ্রীশ্রীরামচরিতমানস উত্তরকাণ্ড ২৫ ।৩-৪) । তাহলে বর্তমানেও পরিবার যদি দুইটি সন্তানে সীমিত রাখা হয়, তাহলে ক্ষতি কী ?</p>
<p class="Text">উত্তর—কোনও রামায়ণগ্রন্থে একথা লেখা নেই যে, শ্রীরাম বা সীতা জন্ম-নিয়ন্ত্রণের জন্য নির্বীজকরণ বা অপারেশন করেছিলেন । জন্ম-নিয়ন্ত্রণের জন্য নির্বীজকরণ, অপারেশন ইত্যাদির প্রচলন আমাদের সামনেই কিছুদিন যাবৎ আরম্ভ হয়েছে । এই পদ্ধতি বিদেশীদের দেখে অনুকরণ করা হয়েছে, এগুলি পাশ্চাত্য দেশের কর্ম, আমাদের দেশের নয় । রাম, ভরত এরাও চার ভাই ছিলেন । ভগবান শ্রীকৃষ্ণের ষোল হাজার একশো আটটি রাণীর প্রত্যেকের দশটি করে পুত্র এবং একটি করে কন্যা সন্তান জন্মে ছিল । কারও কারও স্বাভাবিকভােই কম সন্তান উৎপন্ন হয় আবার কারও স্বাভাবিকভাবেই অধিক সন্তান হয়ে থাকে । </p>
<p class="Text">প্রশ্ন—অধিক সন্তানের জন্ম দিলে তাদের পালন-পোষণেই সময় চলে যাবে, তাহলে ঈশ্বরের ভজনা কখন করব ?</p>
<p class="Text">উত্তর— আমার বলার তাৎপর্য এই নয় যে, আপনারা অধিক সন্তানের জন্ম দিন বরং তাৎপর্য হল আপনারা কৃত্রিম উপায়ে সন্ততি-নিরোধ করে সামান্য সুখের লোভে নিজের শরীর, শক্তি, উৎসাহ আদি নষ্ট করবেন না । চাষ করবেন, লাঙ্গল চালাবেন অথচ বীজ রোপন করবেন না— এটি কি বুদ্ধিমত্তার পরিচায়ক ? ‘<span class="char-style-override-2">হতং মৈথুনমপ্রজম্</span>’—সন্তানের জন্ম না দিলে স্ত্রী-সঙ্গ করা ব্যর্থ । আমার অভিপ্রায় হল আপনারা ইন্দ্রিয়ের গোলাম হবেন না, ইন্দ্রিয়সুখের পরাধীন হবেন না— বরং স্বাধীন হোন ।</p>
<p class="Text">প্রশ্ন— অধিক সন্তান চাই না কিন্তু সংযমে থাকতে পারি না, এই অবস্থায় কী করব ?</p>
<p class="Text">উত্তর—এই কথাটি ঠিক নয় । যদি আপনারা সংযম রাখতে চান তাহলে অবশ্যই সংযমে থাকা সম্ভব । আমি বেশ কিছুদিন আগে শিবানন্দের লেখা ‘ব্রহ্মচর্য-ই জীবন’ শীর্ষক বইটি পড়েছিলাম । তিনি সেই বইতে লিখেছেন—‘আমি বিবাহিত, কিন্তু আমি এবং আমার স্ত্রী দুজনে পরামর্শ করে ব্রহ্মচর্য পালন করেছি এবং এতে আমার অনেক উপকার হয়েছে । সবাই যাতে উপকৃত হতে পারে, সেইজন্য আমি এই বই লিখেছি ।’ একজন মা-জননী আমায় বলেছিলেন যে তার বাড়ির কাছে জনৈক জৈন পরিবার বসবাস করত । রোজ রাতে তাদের কথা বলার আওয়াজ শোনা যেত । একদিন তিনি তাদের জিজ্ঞাসা করলেন যে, ‘আপনারা রাতে কথা বলেন, ঘুমোন না’ ? তারা বললেন যে, ‘বিবাহের পূর্বেই আমাদের মধ্যে একজন কৃষ্ণপক্ষে এবং অপরজন শুক্লপক্ষে ব্রহ্মচর্য-ব্রত পালন করার শপথ গ্রহণ করেছিলাম । এখন তৃতীয় পক্ষ কোথায় পাব ? কাজেই এক ঘরে থাকা সত্ত্বেও আমরা পরস্পর ধর্মচর্চা করে থাকি ।’ তাৎপর্য এই যে, আপনারা গৃহস্থ হওয়া সত্ত্বেও ‘সংযম পালন হবে না— এরূপ ভেবে নিয়ে হতাশ হবেন না, ভেঙ্গে পড়বেন না । উৎসাহ বজায় রাখুন, মানুষ যদি সংযম না পালন করে তাহলে কে করবে ? ধৈর্য, বীরত্ব রাখলে অসম্ভব সম্ভব হতে পারে ।</p>
<p class="Shlok-Color-2">হিম্মত মত ছাঁড়ো নরাঁ, মুখ তে কহতাঁ রাম ।</p>
<p class="Shlok-Color-2">হরিয়া হিম্মত সে কিয়া, ধ্রুব কা অটল ধাম ॥</p>
<p class="Text">সুতরাং উৎসাহ হারাবেন না ও ভগবানের উপর ভরসা রাখুন এবং প্রার্থনা করুন যে—‘হে প্রভু ! আমরা সংযমে থাকতে চাই, আমাদের শক্তি দাও ।’ এইভাবে আপনারা যত বেশি তৎপর হবেন, ভগবানে ভরসা রাখবেন ততই বেশি অলৌকিক চমৎকার দেখতে পাবেন । পরীক্ষা করে দেখুন ।</p>
<p class="Text">আগেকার দিনে নির্বীজকরণ, জন্ম-নিয়ন্ত্রণ বা অপারেশন ইত্যাদির চলন ছিল না । তখন লোকে সংযমে থাকত, সেরূপ বর্তমানেও সংযমে থাকা উচিত । বর্তমানে যে সংযম ইত্যাদি দৈবীসম্পদ ধারণ করাকে কঠিন কাজ বলে মনে হয় তার কারণ হল প্রথমে অসংযম ইত্যাদি আসুরিক ক্রিয়ার অভ্যাস তৈরি করা হয়েছে ।</p>
<p class="Text">ভেবে দেখুন যে, যে প্রকৃত সত্যবাদী, তাকে যদি বলা হয় যে তুমি যদি মিথ্যে কথা বলো তাহলে তোমাকে এক হাজার টাকা দেব, তাহলে সে কিন্তু টাকার লোভে মিথ্যে কথা বলবে না । কিন্তু যে সত্য-মিথ্যার পরোয়া করে না, তাকে যদি বলা হয় যে, তোমায় পাঁচটি টাকা দেব তুমি সত্যি কথা বলো, তাহলে সে সত্যি কথা বলবে । যে মাংস খায় না তাকে হাজার টাকার বিনিময়েও মাংস খাওয়ানো যাবে না, সে মরে গেলেও মাংস খাবে না । কিন্তু যে মাংস খায় তাকে যদি বলা হয় যে আপনি মাছ-মাংসের বদলে আমার এখানে থেকে নিরামিশ ভোজন করুন এবং রোজ পাঁচটি করে টাকা পাবেন, তাহলে মাসাধিক কাল পর্যন্ত ভোজন করতে তার কোনো অসুবিধা হবে না । যারা মদ খায় না, তাদের ভয় বা লোভ দেখিয়ে মদ খেতে বাধ্য করা যাবে না, কিন্তু যারা মদ খারা তারা সাধু-মহাত্মাদের সংস্পর্শে এসে বা নীরোগ জীবনের লোভে মদ খাওয়া ত্যাগ করতে পারে । তাৎপর্য হল— সত্য বলা, মদ-মাংসের ত্যাগ সহজ, কিন্তু মিথ্যে বলা, মদ-মাংসের সেবন করা কঠিন । এভাবেই সংযমের ত্যাগ কঠিন কিন্তু সংযম করা কঠিন নয় । এটি অনুভবসিদ্ধ কথা ।</p>
<p class="Text">আর একটি কথা হল এই যে, সংযম স্বতঃসিদ্ধ এবং অসংযম কৃত্রিম । স্বতঃসিদ্ধ কাজ কঠিন বলে কেন মনে হয় ? এ বিষয়ে একটু গভীরভাবে ভেবে দেখার প্রয়োজন আছে । যে সকল ব্যক্তি সংযম ত্যাগ করে নিজের জীবনকে অসংযত করে ফেলে, তাদের পক্ষে পুনরায় সংযমী হওয়া কঠিন হয়ে পড়ে । যদি প্রথম থেকেই সংযম পালন করা হয়, তাহলে দুর্গুণ, এবং বদঅভ্যাসের ত্যাগের ফলে মানুষের মধ্যে বীরত্ব, উত্সাহ এবং স্থিরতা আসে । সংযমে থাকলে যে পরিমাণে উৎসাহ, আনন্দ, বল, ধৈর্য এবং শরীর আরোগ্য থাকে, তা অসংযমী জীবনে সম্ভব নয় । আপনি কিছুদিন ভালো সঙ্গ করলে এবং সংযমে থাকলে এই সত্য অনুভব করতে পারবেন যে বাস্তবিক পক্ষে সংযমে কী মহান লাভ রয়েছে ! সংসারে যত রকম রোগ আছে তা প্রায়ই অসংযমের পরিণাম । প্রারব্ধ-জনিত রোগ খুবই কম হয়ে থাকে । সংযমী পুরুষের রোগ খুবই কম হয়ে থাকে । সে নিশ্চিন্ত থাকে, কিন্তু অসংযমী পুরুষের মধ্যে সর্বদাই ভয় এবং চিন্তা বজায় থাকে । যেমন, অসংযমী রাবণ সীতাকে হরণ করার সময় ভয়ে ভয়ে এদিক-ওদিকে তাকিয়ে দেখে—‘<span class="char-style-override-2">সো দসসীস স্বান কি নাঁঈ, ইত উত চিতই চলা ভড়িহাঈ</span>’ (শ্রীরামচরিতমানস, অরণ্যকাণ্ড ২৮ ।৫) । কিন্তু সংযমী সীতা রাক্ষসপুরীতে রাক্ষসদের মধ্যে থেকেও নির্ভয়ে দিন যাপন করেন । তিনি রাবণকে অধম, নির্লজ্জ ইত্যাদি বলে ধিক্কার দেন—‘<span class="char-style-override-2">সঠ সূনেঁ হরি আনেহি মোহী, অধম নিলজ্জ লাজ নহিঁ তোহী॥</span>’ (শ্রীশ্রীরামচরিতমানস, সুন্দরকাণ্ড ৯ ।৫) ।</p>
<p class="Text">আমাদের শাস্ত্রে ব্রহ্মচর্যর অনেক মহিমা বলা হয়েছে এবং বিদেশীরাও এর সমাদর করেছেন । সেখানে উল্লিখিত আছে যে, পুরুষ জীবনে যেন একবারমাত্র নিজ-স্ত্রী সঙ্গ করে । যদি তা সম্ভব না হয়, তাহলে বছরে একবার, আর যদি তাও সম্ভব না হয়, তাহলে মাসে একবার ঋতুকালে স্ত্রী সঙ্গ করা যেতে পারে । যদি তাও সম্ভব না হয়, তাহলে সে যেন মৃত্যুর জন্য তৈরি থাকে । কারণ বার-বার স্ত্রী-সঙ্গ করলে ব্যক্তি অল্পায়ু হয় । অকাল মৃত্যুর অনেক কারণ থাকতে পারে, কিন্তু তার মধ্যে বীর্য নাশ হল একটি মুখ্য কারণ । সুতরাং দীর্ঘজীবী, সুস্থ এবং নীরোগ জীবনের জন্য ব্রহ্মচর্য পালন অত্যন্ত আবশ্যক । সিংহ জীবনে মাত্র একবার সিংহিণীর সঙ্গ করে(১) । এতে বীর্য রক্ষার ফলে তার মধ্যে এমন এক বিশেষ শক্তি জন্মে যার ফলে সে তার চেয়েও অধিক বলশালী হাতিকেও মেরে ফেলে । কিন্তু যে মানুষ বার বার স্ত্রী-সঙ্গ করে তার মধ্যে সেই ওজবল থাকে না, উপরন্তু দুর্বলতা জন্মে । ব্রহ্মচর্য পালনের দ্বারাই ওজবল উৎপন্ন হয় ।</p>
<p class="Footnotes para-style-override-4">(১) সিংহ গমন, সজ্জন বচন, কদলি ফলৈ এক বার |</p>
<p class="Footnotes para-style-override-4">তিরিয়া তেল, হম্মীর হঠ, চঢ়ৈ ন দূজী বার ॥</p>
<p class="Footnotes">অর্থাৎ সিংহের রতি-ক্রিয়া, ভদ্রলোকের কথা, কলাগাছের ফল, মেয়ের বাগদান (বিবাহ) এবং হামীরের বাক্য (পিতামহ ভীষ্মের ন্যায় ‘হামীর’ নাম জনৈক ব্যক্তিও তাঁর এক-কথার জন্য প্রসিদ্ধ |) এগুলি জীবনে একবারই হয় |</p>
<p class="Text">ব্রহ্মচর্য পালন করলে বড় বড় রোগ কাছে ঘেঁষতে পারে না । যে ব্যক্তি ব্রহ্মচর্য পালন করে তার সন্তান তেজস্বী এবং নীরোগ হয় । কিন্তু যারা ব্রহ্মচর্য পালন করে না, অধিক সঙ্গমের ফলে তাদের রজ-বীের্য তেমন শক্তি থাকে না । ভোগের প্রতি অতিশয় আসক্তির ফলে যে সন্তান জন্মগ্রহণ করে সে রুগ্ন এবং ভোগী হয় । সুতরাং ধর্মকে প্রাধান্য দিয়ে সন্তান উৎপন্ন করা উচিত যাতে ধর্মপ্রাণ এবং নীরোগ সন্তান উত্পন্ন হয় । ভগবানও ধর্মযুক্ত কামকে নিজের স্বরূপ বলে বর্ণনা করেছেন—<span class="char-style-override-2">ধর্মাবিরুদ্ধো ভূতেষু কামোঽস্মি ভরতর্ষভ ।</span> (গীতা ৭ ।১১)</p>
<p class="Text">যে ব্যক্তি শাস্ত্রের বিধান অনুসারে সন্তানের জন্য উপযুক্তকালে স্ত্রী-সঙ্গ করে, সেই ব্যক্তি গৃহস্থাশ্রমে থেকেও ব্রহ্মচারী তুল্য । কিন্তু যে সুখভোগ করার জন্য নিজ পত্নীর সঙ্গ করে সে পাপকার্য করে । গীতায় শুধুমাত্র বিষয়-ভোগের চিন্তনের দ্বারা পতন হবার কথা বলা হয়েছে (২ ।৬২-৬৩) এবং কামকে সমস্ত পাপের মূল এবং নরকের দরজা বলে চিহ্নিত করা হয়েছে (৩ ।৩৬, ১৬ ।২১) । এর তাৎপর্য এই যে, সুখ-ভোগের ইচ্ছা রেখে নিজ পত্নীর-সঙ্গ করা হল নরকের দ্বার, পাপ এবং বিড়ম্বনার কারণ ।</p>
<p class="Text">দৃঢ় নিশ্চয় রাখলে ব্রহ্মচর্য পালন এমন কোনো কঠিন কাজ নয় । মনুষ্যের ক্ষেত্রে ব্রহ্মচর্য পালন বিশেষভাবে প্রযোজ্য । মানুষ যদি সংযমী না হয় তাহলে সে পশুরও অধম । পশুদের মধ্যে গাধা, কুকুর প্রভৃতিকে নিম্নস্তরের বলে গণ্য করা হয়, কিন্তু বছরে মাত্র একমাসই এদের সঙ্গমকাল । এই সময় যদি এদের অসংযম থেকে রক্ষা করা হয় তাহলে বছরের অবশিষ্ট সময় এদের সংযম বজায় থাকে । যেমন শ্রাবণ মাসে গাধার, কার্তিক মাসে কুকুরের এবং মাঘ মাসে বিড়ালের উপর সতর্ক দৃষ্টি রেখে যদি ব্রহ্মচর্য পালন করানো হয় তাহলে তারা সংযমী হয়ে উঠে । কিন্তু মানুষের জন্য বারো মাসই উন্মুক্ত, কাজেই অপর কেউ তাকে সংযমী করতে পারে না । একমাত্র নিজে চাইলেই সে সংযম পালন করতে পারে, নিজেকে রক্ষা করতে পারে । তাই শাস্ত্রে মানুষকে ব্রহ্মচর্য পালন করার আদেশ দেওয়া হয়েছে । ব্রহ্মচর্য পালন করলে ব্রহ্মবিদ্যা এবং মহান আনন্দের প্রাপ্তি ঘটে ।</p>
<p class="Text">প্রশ্ন— পুরুষ সংযমী কিন্তু স্ত্রী যদি অসংযমী হয় সেক্ষেত্রে কী হবে ?</p>
<p class="Text">উত্তর— স্ত্রী অসংযমী হবে এ কথাটি ঠিক নয় । আসলে পুরুষব্যক্তি-ই স্ত্রীকে প্ররোচিত করে । স্ত্রীর মধ্যে কামের বেগ ধরে রাখার যে পরিমাণে ক্ষমতা, পুরুষের মধ্যে তা নেই ।</p>
<p class="Text">যদি প্রথম থেকেই সংযম রাখা হয় তাহলে সংযম সহজেই হয় । ভোগ বৃত্তি বেড়ে গেলে সংযম কঠিন হয়ে পড়ে । সুতরাং যখন কামের বেগ না থাকে, তখন স্ত্রী এবং পুরুষ দুজনেরই শান্তচিত্ত হয়ে বিচার করা উচিত যে, যদি তারা বেশি সন্তান না চান, তাহলে সংযম-ই শ্রেষ্ঠ পথ এবং এতে তাদের স্বাস্থ্য ও শরীর ঠিক থাকবে—এরূপ ভেবে রাতে তাদের পৃথক পৃথক ভাবে থাকা বাঞ্ছনীয় ।</p>
<p class="Text">মানুষ সর্বদাই সংযম পালন করতে পারে কিন্তু সর্বদা ভোগ করতে পারে না—এটি স্বতঃসিদ্ধ কথা । সুতরাং সংযম পালনে সাহস হারালে চলবে না এবং গর্ভপাত, নির্বীজকরণ ইত্যাদি মহাপাপ থেকে নিজেকে রক্ষা করতে হবে ।</p>
<p class="Text">যতদিন এই হিন্দু-সমাজ গর্ভপাতের মতো মহাপাপ থেকে নিজেকে রক্ষা না করবে, ততদিন এই সমাজের উদ্ধার হওয়া কঠিন কেননা যে পাপ করে, সেই পাপের ফলেই তার বিনাশ হয় । যদি এই হিন্দু-সমাজ নিজের উন্নতি এবং শ্রীবৃদ্ধি চায়, তাহলে তাকে এই ভয়ংকর মহাপাপ থেকে, ব্রহ্মহত্যা থেকেও দ্বিগুণ পাপ থেকে সরে আসতে হবে । এক ভদ্রলোক জানিয়েছেন যে গত বছর ভারতবর্ষে প্রায় একুশ লক্ষ গর্ভপাত করানো হয়েছে । ইহলোক-পরলোক বিনষ্টকারী এরূপ ভয়ংকর হত্যার ফলে সমাজের কী দশা হবে তা ঈশ্বরই জানেন ! ধর্মপ্রাণ ভারতবর্ষে যে কত ধর্মবিরোধী কাজ হয়ে চলেছে তার শেষ নেই । এর পরিণাম অত্যন্ত ভয়ংকর হবে, তাই সময় থাকতে সাবধান হওয়া উচিত । ‘<span class="char-style-override-2">কা বরষা সব কৃষী সুখানেঁ সময় চুকেঁ পুনি কা পছিতানেঁ ।</span>’ অর্থাৎ ফসল নষ্ট হয়ে যাবার পর বর্ষা হলে তাতে কী লাভ ?</p>
<p class="Text">আমার উদ্দেশ্য কাউকে নীচু দেখানো বা কারো নিন্দা করা নয় । আমি শুধু এটুকুই বলতে চাই যে মনুষ্য-শরীর ধারণ করার পর অন্ততঃ গর্ভপাতের মতো মহাপাপ থেকে বাঁচুন ।</p>
<p class="Shlok-Color-2">বড়ে ভাগ মানুষ তনু পাবা । </p>
<p class="Shlok-Color-2">সুর দুর্লভ সব গ্রন্থন্থি গাবা॥</p>
<p class="Text-Right">(শ্রীশ্রীরামচরিতমানস, উত্তরকাণ্ড ৪৩ ।৪)</p>
<p class="Shlok-Color-2"> কবহুঁক করি করুনা নর দেহী ।</p>
<p class="Shlok-Color-2"> দেত ঈষ বিনু হেতু সনেহী॥</p>
<p class="Text-Right">(শ্রীশ্রীরামচরিতমানস, উত্তরকাণ্ড ৪৪ ।৩)</p>
<p class="Shlok-Color-2">দুর্লভো মানুষো দেহো দেহিনাং ক্ষণভঙ্গুরঃ ॥</p>
<p class="Text-Right">(শ্রীমদ্ভাগবত ১১ ।২ ।২৯)</p>
<p class="Shlok-Color-2">লব্ধ্বা সুদুর্লভমিদং বহুসম্ভবান্তে মানুষ্যমর্থদমনিত্যমপীহ ধীরঃ । </p>
<p class="Text-Right">(শ্রীমদ্ভাগবত ১১ ।৯ ।২৯)</p>
<p class="Text">— এইভাবে যে মনুষ্য-শরীরকে এত দুর্লভ বলা হয়েছে সেই মনুষ্য শরীরে জীবকে না আসতে দেওয়া, জীবকে এত দুর্লভ শরীর লাভ করা থেকে বঞ্চিত করা কত বড় পাপ! এই মহাপাপ থেকে বাঁচুন ।</p>


<p class="Page-Break"> </p>
<p class="Heading" id="toc_marker-7" xml:lang="en-US">গর্ভপাত কেন মহাপাপ ?</p>
<p class="Text">যতরকমের পাপ আছে, তা কারও মানা বা না মানার উপর নির্ভর করে না । পাপের বিষয়ে অর্থাৎ এটি পাপকর্ম— এক্ষেত্রে বেদ, পুরাণ, স্মৃতি, শাস্ত্র এবং অনুভবসিদ্ধ মহাপুরুষদের বাক্যই হল প্রমাণস্বরূপ । রজঃ-বীর্যকে চ্যুত করা (গর্ভস্রাব), গর্ভপাত এবং ভ্রূণহত্যা সর্বতোভাবে হিন্দু-ধর্ম এবং ভারতীয় সংস্কৃতি-বিরুদ্ধ কর্ম । বিশ্বের কোনো উত্তম ধর্ম এই পাপকে সমর্থন করে না এবং করতে পারেও না । কেননা এটি সম্পূর্ণরূপে মানবতা-বিরুদ্ধ কর্ম । ভয়ানক ক্রুর এবং হিংসক পশুও এরূপ কাজ করে না ।</p>
<p class="Text">বিশ্বে মনুষ্যজাতি হল সর্বশ্রেষ্ঠ । জগতে যত প্রাণী আছে তাদের সকলের রক্ষা, সেবা, পালন- পোষণের ব্যবস্থা করার অধিকার, যোগ্যতা, সামর্থ্য, প্রয়োজনীয় বস্তু প্রদান ও দয়াভাব শুধুমাত্র মনুষ্যের মধ্যেই আছে । সেই মানুষের হত্যা করা অতিশয় পাপকর্ম । মানুষের মধ্যে অল্পবয়সী সন্তানকে হত্যা করা সবথেকে বড় পাপ, কেননা সেই সন্তান হল নিরপরাধ, নির্বল এবং নির্দোষ । কিন্তু যে সন্তান এখনও জন্মগ্রহণ করেনি, গর্ভেই অবস্থান করছে, তাকে হত্যা করা কী ভয়ংকর পাপ !</p>
<p class="Text">গর্ভে জীব নির্বল ও অসহায় অবস্থায় থাকে । সে নিজের রক্ষার কোনো উপায় করতে পারে না, প্রতিকারও করতে পারে না । নিজেকে রক্ষা করার জন্য সে বলতেও পারে না, কাঁদতেও পারে না, চেঁচাতেও পারে না । তার কোনো অপরাধ নেই, সে কোনো অন্যায়ও করেননি, সম্পূর্ণ নির্দোষ । এই অবস্থায় সেই নিরপরাধ-নির্দোষ শিশুকে হত্যা করা কী জঘণ্য পাপ !</p>
<p class="Text">শত্রুতা বা ক্ষতিসাধনের মনোভাব রেখে করা যুদ্ধে বিপক্ষকে হত্যা করার উদ্দেশ্য থাকে, সেক্ষেত্রেও নিঃশস্ত্র সৈনিককে আঘাত করা হয় না । প্রথমে যাকে সতর্ক করে যুদ্ধে আহ্বান জানিয়ে তারপরে তার উপর অস্ত্র ছোড়া হয় । কিন্তু গর্ভস্থ শিশু তো সর্বতোভাবে অসহায় অবস্থায় থাকে, তার এই জ্ঞানও থাকে না যে, কেউ তাকে হত্যা করতে যাচ্ছে । এই অবস্থায় সেই মূক প্রাণীকে নির্মমভাবে হত্যা করা কী ভয়ংকর পাপ ! তার প্রতি কী চরম অন্যায় !</p>
<p class="Text">লোকোক্তি আছে যে— নিজের দ্বারা রোপিত বিষবৃক্ষকেও কাটতে নেই— ‘<span class="char-style-override-2">বিষবৃক্ষোঽপি সংবধ্ববং স্বয়ং ছেত্তুমসাম্প্রতম্ ।</span>’ স্ত্রী-পুরুষ একত্রে যে গর্ভকে স্থাপন করেন, নিজেদের দ্বারাই সেটিকে হত্যা করা কী ভয়ানক পাপ ! দোষ (অসংযম) নিজেরা করেন আর হত্যা করা হয় নির্দোষ শিশুকে ! কী ভীষণ অন্যায় ! যে মাতা-পিতা স্নেহপূর্বক নিজ সন্তানের পালন ও রক্ষাকারী হন, তারাই যদি নিজ গর্ভস্থ শিশুকে হত্যা করেন তাহলে সেই বেচারী কার কাছে জীবনের আশা করবে ?(১) সন্তানের নিকট মাতা-পিতা ঈশ্বরের সমান—‘<span class="char-style-override-2">মাতৃদেবো ভব, পিতৃদেবো ভব ।</span>’ তারা যদি জন্মের পূর্বেই নিজ সন্তানের হত্যা করে, তাহলে কে তাকে রক্ষা করবে ?</p>
<p class="Footnotes-Center">(১) সমর্থ বাসমর্থং বা কৃশং বাপ্যকৃশং তথা |</p>
<p class="Footnotes-Center">রক্ষত্যেব সুতং মাতা নান্যঃ পোষ্টা বিধানতঃ ॥</p>
<p class="Footnotes-Right">(মহাভারত, শান্তিন্পর্ব ২৬৬|২৯)</p>
<p class="Footnotes">‘পুত্র সমর্থ হোক বা অক্ষম দুর্বল হোক বা হৃষ্ট-পুষ্ট— মাতা-পিতা তাকে রক্ষা করেন| মা ছাড়া কেউই তাকে যথাযথভাবে পালন-পোষণ করতে পারে না |’</p>
<p class="Footnotes-Center">নাস্তি মাতৃসমা ছায়া নাস্তি মাতৃসমা গতিঃ |</p>
<p class="Footnotes-Center">নাস্তি মাতৃসমং ত্রাণং নাস্তি মাতৃসমা প্রিয়া ॥</p>
<p class="Footnotes-Right">(মহাভারত, শান্তিপর্ব, ৩৬৬|৩১)</p>
<p class="Footnotes">‘সন্তানের পক্ষে মা ছাড়া তার আর কোনো আশ্রয় নেই, অর্থাৎ মায়ের আশ্রয়ে সন্তানের যে সুখ, তেমন আর কোথাও নেই | মায়ের ন্যায় অন্য কোনো অবলম্বন নেই, মায়ের ন্যায় আর কোনো রক্ষক নেই এবং মায়ের সমান অন্য কোনো প্রিয় বস্তুও নেই |’</p>
<p class="Text">চাতুর্মাসে (বর্ষার চারটি মাস) সাধু-সন্তগণ একই স্থানে বাস করেন, যাতে যাত্রাকালে তাঁদের পায়ের চাপে সদ্যজাত চারা-অঙ্কুরগাছ আদি বিনষ্ট না হয় । স্থাবর (গাছপালা) প্রাণী-হিংসার ক্ষেত্রে যেখানে পাপ মানা হয়েছে সেক্ষেত্রে জঙ্গম (চলা-ফেরা করতে পারে এমন) প্রাণী হিংসা সম্বন্ধে বলার কী আছে ? জঙ্গম প্রাণীদের মধ্যে মনুষ্য-জাতি সর্বশ্রেষ্ঠ । সেই মনুষ্যকে গর্ভেই হত্যা করা কী মহান পাপ ? এর চাইতে ভয়ানক পাপ আর নেই ।</p>
<p class="Text">গর্ভস্থ জীব জন্মগ্রহণ করার পর না জানি কত উত্তম লৌকিক এবং পরমার্থিক কাজ করত, সমাজ এবং দেশের সেবা করত, কত লোকের সহায়তা করত, সাধু-সন্ত হয়ে কত লোকেদের সুপথে চালিত করত, নিজের এবং অপরের হিতসাধন করত, চাষ-আবাদ করত, কল-কারখানা স্থাপন করত আদি আদি । কিন্তু জন্ম নেওয়ার পূর্বেই তাকে হত্যা করা কত ভীষণ পাপ ! আমরা কি জানি গর্ভে কে আসছে অথবা ভবিষ্যতে সে কী হবে ? যদি মহাত্মা গান্ধী, লোকমান্য তিলক, স্বামী বিবেকানন্দ আদির জন্মের পূর্বেই গর্ভপাত করা হত, তাহলে আজ দেশের কী অবস্থা হত ?</p>
<p class="Text">যাকে জীবন দিতে পারি না, তাকে হত্যা করার অধিকার কি আমাদের থাকতে পারে ? জীবমাত্রেরই বাঁচার অধিকার আছে । তাকে গর্ভেই হত্যা করে এই অধিকার ছিনিয়ে নেওয়া মহান পাপ । অপরকে সেবা করা, সুখী করাতেই মানুষের অধিকার, কারও বিনাশ করার অধিকার মানুষের নেই । যদি গর্ভপাতের প্রচলন হয়ে যায় তাহলে মানুষ রাক্ষসেরও অধম হয়ে যাবে । রাবণ এবং হিরণ্যকশিপুর রাজত্বেও গর্ভপাত-রূপী এমন ভয়ংকর পাপকর্ম হয়নি ।</p>
<p class="Text">শাস্ত্রে স্থানে-স্থানে গর্ভপাতকে মহাপাপ বলা হয়েছে । পরাশরস্মৃতিতে একে ব্রহ্মহত্যারূপী মহাপাপ থেকেও দ্বিগুণ পাপ বলা হয়েছে—</p>
<p class="Shlok-Color-2">যৎ পাপং ব্রহ্মহত্যায়া দ্বিগুণং গর্ভপাতনে ।</p>
<p class="Shlok-Color-2">প্রায়শ্চিত্তং ন তস্যাস্তি তস্যাস্ত্যাগো বিধীয়তে ॥</p>
<p class="Text-Right">(পরাশরস্মৃতি ৪ ।২০)</p>
<p class="Text">‘ব্রহ্মহত্যায় যে পাপ হয়, গর্ভপাত করালে তার থেকে দ্বিগুণ পাপ হয় । এই গর্ভপাপরূপ মহাপাপের কোনো প্রায়শ্চিত্তও নেই, যে স্ত্রীলোক গর্ভপাত করায় তাকে ত্যাগ করাই বিধেয় ।’</p>
<p class="Shlok-Color-2">ভ্রূণঘ্নাবেক্ষিতং চৈব সংস্পৃষ্টং চাপ্যুদক্যয়া ।</p>
<p class="Shlok-Color-2">পতত্রিণাঽবলীঢ়ং চ শুনা সংস্পৃষ্টমেব চ ॥</p>
<p class="Text-Right">(মনুস্মৃতি ৪ ।২০৮)</p>
<p class="Text">‘গর্ভপাতকারীর দ্বারা দৃষ্ট, রজস্বলা নারীকর্তৃক স্পৃষ্ট, পক্ষীর দ্বারা ভক্ষিত এবং কুকুরের স্পর্শ করা অন্ন ভক্ষণ করবে না ।’</p>
<p class="Text">মনুষ্য-শরীরকে অত্যন্ত দুর্লভ বলা হয়েছে—</p>
<p class="Shlok-Color-2">বড়ে ভাগ মানুষ তনু পাবা । </p>
<p class="Shlok-Color-2">সুর দুর্লভ সব গ্রন্থন্থি গাবা ॥</p>
<p class="Text-Right">(শ্রীশ্রীরামচরিতমানস, উত্তরকাণ্ড ৪৩ ।৪)</p>
<p class="Shlok-Color-2">দুর্লভো মানুষো দেহো দেহিনাং ক্ষণভঙ্গুরন্ ।</p>
<p class="Text-Right">(শ্রীমদ্ভাগবত ১১ ।২ ।২৯)</p>
<p class="Text">পরমদয়ালু ভগবান বিশেষ কৃপা করে জীবকে মনুষ্য-শরীর প্রদান করেন—</p>
<p class="Shlok-Color-2">কবহুঁক করি করুনা নর দেহী । </p>
<p class="Shlok-Color-2">দেত ঈস বিনু হেতু সনেহী॥</p>
<p class="Text-Right">(শ্রীশ্রীরামচরিতমানস, উত্তরকাণ্ড ৪৪ ।৩)</p>
<p class="Text">জীব মনুষ্য-শরীরে জন্মগ্রহণ করে নিজের এবং অপরেরও উদ্ধার করতে পারে । সে সকলের সেবা করতে পারে, এমনকি ভগবানেরও সেবা করতে পারে ! কিন্তু নিজ ভোগেচ্ছার বশীভূত হয়ে সেই জীবকে এমন সুযোগ থেকে বঞ্চিত করা, তাকে মনুষ্য-শরীরে আসতে না দেওয়া, তাকে জন্মগ্রহণ করতে না দেওয়া, জন্মগ্রহণ করার পূর্বেই তাকে হত্যা করা কী ভয়ানক পাপ ! সেই জীবের প্রতি এটি কী ঘোর অন্যায় !!</p>
<p class="Text">এই ভয়ানক পাপকর্ম যে করে তাকে ঘোর নরক এবং নীচ-যোনীতে গিয়ে ভয়ংকর কষ্ট ভোগ করতেই হবে । যদি সে কখনো মনুষ্য-জন্ম পায় তাহলে সেখানে তার সন্তান হবে না । সন্তানের অভাবে সে কাঁদতেই থাকবে । ব্রহ্মবৈবর্তপুরাণে (প্রকৃতিখণ্ড, দ্বিতীয় অধ্যায়) বলা হয়েছে যে, মূল প্রকৃতি নিজ গর্ভকে ব্রহ্মাণ্ড-গোলকের জলে নিক্ষেপ করে, ফলে তাঁর থেকে প্রকটিত লক্ষ্মী, সরস্বতী, রাধা এবং রাধা থেকে প্রকটিত গোপিনীদের মধ্যেও কারো কোনো সন্তান হয়নি ।</p>


<p class="Page-Break"> </p>
<p class="First-End-Page" id="toc_marker-8" xml:lang="en-GB">শেষ পাতা</p>

