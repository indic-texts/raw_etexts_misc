
<p class="First-End-Page para-style-override-1" id="toc_marker-1" xml:lang="en-GB">প্রথম পাতা</p>
<p class="Titel-Page---Shri-Hari">॥ শ্রীহরিঃ॥</p>
<p class="Title-Page---Book-Name">এর নাম কি উন্নতি, না ধ্বংস ? একটু ভেবে দেখুন</p>
<p class="Title-Page---Book-Name-Hindi">यह उन्नति है या विनाश? (बंगला)</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব ॥</p>
<p class="Title-Page---Tavmev-Mata--pita"> </p>
<p class="Title-Page---Author-Name">শ্রদ্ধেয় স্বামী শ্রীরামসুখদাসজী মহারাজ<span class="char-style-override-1"></span></p>
<p class="Title-Page---Gita-Seva-Trust para-style-override-2">গীতা সেবা ট্রাস্ট<span class="char-style-override-2"></span></p>


<p class="Page-Break"> </p>
<p class="Heading" id="toc_marker-2">নিবেদন</p>
<p class="Text">বর্তমানের অর্থকেন্দ্রিক ভোগবাদী ব্যবস্থার প্রচার-প্রসারের ফলে আপাতদৃষ্টিতে সুখ-স্বাচ্ছন্দের বাড়-বাড়ন্ত চোখে পড়লেও প্রায় সর্বশ্রেণীর মানুষের অন্তরে দুঃখ, জ্বালা, অশান্তি, দুশ্চিন্তার আগুন জ্বলছে । এ বিষয়ে একটি শ্লোকের উল্লেখ করা যায়্</p>
<p class="Shlok">কর্মাণ্যারভমাণানাং দুঃখহত্যৈ সুখায় চ ।</p>
<p class="Shlok">পশ্যেৎ পাকবিপর্যাসং মিথুনীচারিণাং নৃণাম্ ॥</p>
<p class="Text-Right">                (শ্রীমদ্ভাগবত ১১ ।৩ ।১৮)</p>
<p class="Text">তাৎপর্য এই যে, মানুষ সুখের প্রাপ্তি ও দুঃখের নিবৃত্তির জন্য রাত-দিন ছুটছে । কিন্তু সে একবারও ভেবে দেখে না যে, কর্মের বিপরীত ফল কেন হচ্ছে অর্থাৎ সুখের পরিবর্তে সে দুঃখ কেন পাচ্ছে এবং দুঃখ দূর না হয়ে বরং তা বেড়েই চলেছে !  </p>
<p class="Text">বর্তমান বইটি প্রচলিত দৃষ্টিভঙ্গির বিরুদ্ধে যুক্তিপূর্ণ তথ্য উন্মোচন করেছে । সকলের নিকট একান্ত অনুরোধ যদি এই লেখাগুলি মনঃপূত নাও হয়, তাহলেও আপনারা অন্তত একবার দয়া করে মনোযোগ দিয়ে বইটি অবশ্যই পড়ে দেখবেন ।</p>
<p class="Text">বইটি হিন্দী থেকে বাংলায় অনূদিত হয়েছে । এটি যদি জনসাধারণের মধ্যে যৎ কিঞ্চিৎও রেখাপাত করে তাহলে প্রকাশন সার্থক হয়ে উঠবে ।</p>


<p class="Page-Break"> </p>
<p class="Heading" id="toc_marker-3">এর নাম কি উন্নতি, না ধ্বংস ?— একটু ভেবে দেখুন</p>
<p class="Sub-Heading" xml:lang="en-US">একান্ত প্রয়োজনীয় সাবধানবাণী—মনোযোগ দিয়ে পড়ুন <br/>এবং বিচার করুন</p>
<p class="Text">(১) পরিবার-পরিকল্পনা কার্যক্রমের ফলে আমাদের জীবনযাত্রা নির্বাহের পক্ষে যা সহায়ক বা উপকারী এমন কোনো সামগ্রীই বৃদ্ধিপ্রাপ্ত হয়নি, কিন্তু এমন অনেক অনভিপ্রেত কদর্যতার বাড়-বাড়ন্ত অবশ্যই হয়েছে যার ফল হিসাবে সমাজের ঘোর অধঃপতন ঘটেছে ।</p>
<p class="Text">(২) সহজ জীবন-যাত্রা নির্বাহের পক্ষে প্রয়োজনীয় সাধনসমূহের হ্রাস-প্রাপ্তির (বেকারী, দারিদ্র প্রভৃতি) প্রকৃত কারণ জনসংখ্যার বৃদ্ধি নয় বরং এর কারণ হল মানুষের মধ্যে সুখ-ভোগেচ্ছার বৃদ্ধি । ভোগবাসনার বৃদ্ধির ফলে মানুষ আরামপ্রিয়, অলস এবং অকর্মণ্য হয়ে পড়ে, যার জন্য সে জীবনযাত্রার উপযোগী দ্রব্যসমূহের উপভোগ (ব্যয়) বেশি করে, কিন্তু উৎপাদন করে কম পরিমাণে ।</p>
<p class="Text">(৩) পরিবার-পরিকল্পনার কারণ হল প্রকৃতপক্ষে মানুষের ‘ঈশ্বরে’র ওপর এই বিশ্বাস নেই যে, ঈশ্বর সকলের পালনকর্তা, নিজের ‘ভাগ্যে’র ওপরেও এই বিশ্বাস নেই যে, প্রত্যেক মানুষই নিজের ভাগ্য অনুযায়ী যা প্রাপ্য তা পাবেই, আর নিজের ‘পুরুষকারে’র ওপরও এই বিশ্বাস নেই যে, আমি নিজের ক্ষমতায় উপার্জন করে পরিবারের ভরণ-পোষণ করতে পারি ।</p>
<p class="Text">(৪) দেশের সরকারের কর্তব্য হল নিজ দেশে জাত সমস্ত নাগরিকের সুস্থ সুন্দর জীবনযাত্রার ব্যবস্থা করা, তাদের জন্মগ্রহণই বন্ধ করে দেওয়া নয় । জন্মের ওপরে বাধা আরোপ করার তাৎপর্য হল, প্রকৃতপক্ষে সরকারের নিজের পরাজয় (বেঁচে থাকার প্রয়োজনীয় ব্যবস্থা করার অক্ষমতা) স্বীকার করা ।</p>
<p class="Text">(৫) জনগণের প্রয়োজন অনুযায়ী জীবনধারণের সামগ্রীর উৎপাদন বৃদ্ধি না করে জনসংখ্যাই হ্রাস করার চেষ্টা হল, দেহের মাপে কোনো কাপড় যদি ঠিকঠাক না হয় তাহলে যথোপযুক্ত কাপড় যোগাড় না করে দেহকেই কেটে ছোট করার চেষ্টা করার মতো  অথবা ভোজনালয়ে যদি বেশি সংখ্যক ক্রেতা উপস্থিত হয় তাহলে বেশি খাদ্য প্রস্তুত না করে সেই ক্রেতাদেরই হত্যা করতে শুরু করা ।</p>
<p class="Text">(৬) মানুষকে জন্মাতে না দিয়ে অধিক অন্ন উৎপন্ন করার প্রচেষ্টা যেন প্রকারান্তরে মাতৃগর্ভে শিশুকে না আসতে দিয়েও অধিক মাতৃদুগ্ধের আশা করা !</p>
<p class="Text">(৭) যেখানে বেশি গাছপালা থাকে, সেখানে অধিক বৃষ্টি হয়, তাহলে মানুষের সংখ্যা বেশি হলে অন্নও কি বেশি পরিমাণে উৎপন্ন হবে না ? এটা তো ঘটনা যে, আগে যখন আমাদের দেশে জনসংখ্যা কম ছিল তখন বিদেশ থেকে সবজি আদি খাদ্যবস্তু আমদানি করতে হত, কিন্তু এখন যখন জনসংখ্যা বৃদ্ধি পেয়েছে, তখন সবজি, ফল-মূল প্রভৃতি খাদ্যদ্রব্য বিদেশে রফতানি করা হচ্ছে !</p>
<p class="Text">(৮) প্রয়োজনই আবিষ্কারের জননী । জনসংখ্যা বৃদ্ধি পেলে তার জীবনধারণের প্রয়োজনীয় সামগ্রী-সমূহও বৃদ্ধি পাবে, অন্নের উৎপাদনও বৃদ্ধি পাবে, ভোগ্য-পণ্যের উৎপাদনও বাড়বে এবং উদ্যোগের সূচকও ঊর্ধ্বমুখী হবে । তাহলে  জনসংখ্যা-বৃদ্ধি নিয়ে এত দুশ্চিন্তার কারণ কী ?</p>
<p class="Text">(৯) মানুষ শুধুমাত্র উদরটুকু নিয়েই জন্মায় না, তার দুটি হাত, দুটি পা এবং একটি মস্তিষ্কও থাকে । এগুলির দ্বারা সে কেবলমাত্র নিজেরই নয়, কিন্তু আরও অনেক প্রাণীরই ভরণ-পোষণ করতে পারে । তবু জনসংখ্যা নিয়ে এত চিন্তা কেন ?</p>
<p class="Text">(১০) উৎপাদন বৃদ্ধি করতে চাই অথচ উৎপাদিকা শক্তিকেই (জনসংখ্যা) হ্রাস করছি এ কেমন বুদ্ধিমত্তা ?</p>
<p class="Text">(১১) একটি কি দুটি সন্তান হলে ঘরের কাজকর্মই সম্পন্ন করা যাবে না, তাহলে সমাজের কাজ কে <br/>করবে ? কৃষি-কর্ম কে করবে ? সেনা-বাহিনীতে যোগ দেবে কে ? সত্যপথের নির্দেশ-দাতা সাধুই বা কে হবে ? বৃদ্ধ মাতা-পিতার সেবাই বা কে করবে ? </p>
<p class="Text">(১২) জন্মের ওপর নিয়ন্ত্রণ তো করা হচ্ছে কিন্তু মৃত্যুর ওপর তো কোন নিয়ন্ত্রণ নেই— এই বা কেমন বুদ্ধিমত্তার পরিচায়ক ? যে মৃতু্যকে নিয়ন্ত্রণ করতে পারে না, জন্মের ওপরেও তার নিয়ন্ত্রণ কায়েম করার অধিকার নেই । তবু যদি সে তাই করতে যায়, তবে তার পরিণাম হবে মহাসর্বনাশ !</p>
<p class="Text">(১৩) বিশাল এই সংসারের জন্ম-মৃত্যু-চক্রের পরিচালনার দায়িত্ব (যার দ্বারা জনসংখ্যা নিয়ন্ত্রিত হয়) মানুষের হাতে ন্যস্ত হয়নি, এই কর্মভার রয়েছে বিশ্ব সৃষ্টিকর্তা ঈশ্বর এবং প্রকৃতির হাতে । অনাদিকাল থেকে ঈশ্বরেচ্ছা এবং প্রাকৃতিক বিধানবশে এই জনসংখ্যা-নিয়ন্ত্রণ ব্যাপারটি হয়ে আসছে সুসমঞ্জসভাবে । এখন মানুষ যদি এর মধ্যে হস্তক্ষেপ করতে যায়, তা কোন্ ভয়ঙ্কর পরিণাম ডেকে আনবে তা কল্পনাও করা যায় না ।</p>
<p class="Text">(১৪) কুকুর, বিড়াল, শূকর প্রভৃতি প্রাণী এক এক বারে বেশ কয়েকটি শাবকের জন্ম দেয় এবং তারা জন্মনিয়ন্ত্রণও করে না । তা সত্ত্বেও শহর-গ্রামের সব রাস্তা ও গলি তাদের দ্বারা পরিপূর্ণ হয়ে গেছে—এমনও দেখা যায় না । তাদের সংখ্যার নিয়ন্ত্রণ যে শক্তির দ্বারা হয়ে থাকে, তার দ্বারাই মানুষের সংখ্যাও নিয়ন্ত্রিত হয় । এর দায়িত্ব কোনোমতেই মানুষের ওপর নেই ।</p>
<p class="Text">(১৫) গর্ভাধান-ক্ষমতা ব্যতীত পুরুষত্ব স্বীকার করা যায় না এবং গর্ভধারণ ক্ষমতা ব্যতীত স্ত্রীত্বও স্বীকৃত নয় । পুরুষত্ব ও স্ত্রীত্বের এই মৌলিক লক্ষণকে বাদ দিয়ে শুধুমাত্র ভোগমত্ততার জীবনকে মনুষ্যজীবন বলা যায় না, এবং সেই জীবদের মধ্যে মনুষ্যত্বের অস্তিত্বও থাকে না ।</p>
<p class="Text">(১৬) যার জীবনের কোনো নিশ্চয়তা নেই, অবশ্যম্ভাবী মৃত্যু যার পশ্চাতে নিরন্তর অনুসরণ করে চলেছে, তার (সেই সন্তানের) ভরসায় সন্তানপ্রজনন ক্ষমতার বিনাশ-সাধন কীরকম নিবুর্দ্ধিতার কাজ ! এখন হয়তো একটি বা দুটি সন্তান আছে, কিন্তু তারা যদি কোনো কারণে মৃত্যুমুখে পতিত হয়, তখন কী দশা হবে ?</p>
<p class="Text">(১৭) মনুষ্যকুলে হিন্দুজাতিই সর্বশ্রেষ্ঠ । স্মরণাতীত কাল থেকে এই জাতির মধ্যে শ্রেষ্ঠ ঋষি-মুনি, সন্ত-মহাত্মা, দার্শনিক, বৈজ্ঞানিক, বিচারক প্রভৃতি অতুলনীয় প্রতিভাশালী ব্যক্তির আবির্ভাব হয়ে এসেছে । এখন যদি এই জাতির মানুষদের জন্মগ্রহণই বন্ধ করে দেওয়া হয়, তাহলে এইরকম জ্ঞানী-গুণীদের কীভাবে কোথায় পাওয়া যাবে ?</p>
<p class="Text">(১৮) বর্তমানের ভোট-প্রথা (ভোটের মাধ্যমে সরকার গঠনের পদ্ধতি) সরাসরি জনসংখ্যার সঙ্গে সম্পর্কিত । এইজন্য যে জাতির জনসংখ্যা অধিক তারাই ক্ষমতাশালী (ভোটের সংখ্যার নিরিখে) হয়ে দেশ-শাসন করে । যে জাতি পরিবার-নিয়ন্ত্রণের দ্বারা নিজেদের সংখ্যা হ্রাস করে তারা পরিণামে নিজেদের অস্তিত্বকেই ধবংস করে । বর্তমান সময়ে পরিবার-পরিকল্পনা এবং ধর্মান্তরণের ফলে হিন্দুদের সংখ্যা দ্রুত হ্রাস পাচ্ছে । এর ফলে দেশের শাসন-ক্ষমতা কাদের হাতে যাবে এবং তখন কী অবস্থা হবে ?— একটু ভাববেন কী ?</p>
<p class="Text">(১৯) কৃত্রিম ভাবে গর্ভ-নিরোধের নানাপ্রকার উপায়ের প্রচার-প্রসারের ফলে সমাজে প্রত্যক্ষভাবেই ব্যভিচার, ভোগ-পরায়ণতা প্রভৃতি দোষ বৃদ্ধি পাচ্ছে, কুমারী ও বিধবা মহিলারাও অন্তঃসত্ত্বা হয়ে পড়ছেন, মানুষের মধ্যে সচ্চরিত্রতা, আচারনিষ্ঠা, সংযম, লজ্জা, ব্রহ্মচর্য প্রভৃতি গুণের অভাব ঘটছে, —যার জন্য যে কোনো দৃষ্টিতেই দেখা যাক না,—দেশের সার্বিক এক অধঃপতন লক্ষ্য করা যাচ্ছে ।</p>
<p class="Text">(২০) সন্তানের জন্ম-নিরোধের দ্বারা নারীজাতির মাতৃরূপকে নষ্ট করে তাকে কেবল ভোগ্যা-রূপেই দেখা হচ্ছে । ভোগ্যা স্ত্রী তো প্রকৃতপক্ষে বেশ্যা-মাত্র ! নারীজাতির পক্ষে কী ভীষণ অপমানজনক এই রীতি !</p>
<p class="Text">(২১) সন্তান-নিরোধের মূলে কেবলমাত্র সুখভোগের ইচ্ছাই বিদ্যমান । কেবল আমার সুখ- ভোগের পক্ষে বাধাস্বরূপ হবে, এই জন্য যে লোক নিজের সন্তানকে পর্যন্ত সহ্য করতে পারে না, সে নিজের মা-বাপ, ভাই-বোনদেরই বা কেমন করে মেনে নেবে ?</p>
<p class="Text">(২২) আর যদি সন্তান লাভের বাসনাই না হয় তো সংযম পালন করা উচিত । সংযম রক্ষা করলে স্বাস্থ্য ভালো থাকে, আয়ু বৃদ্ধি পায়, শারীরিক-পারমার্থিক সব রকমের উন্নতিই হয়ে থাকে । হল-কর্ষণ করা হল কিন্তু বীজ-রোপণ করা হল না—এই ব্যর্থ প্রয়াসে কোন্ বুদ্ধিমত্তার পরিচয় মেলে ?</p>
<p class="Text">(২৩) সন্তানের জন্ম বন্ধ করার চিন্তায় মানুষ এত ক্রূর, নির্দয় এবং হিংস্র হয়ে ওঠে যে, গর্ভস্থ নিজ সন্তানকেও হত্যা (ভ্রূণ-হত্যা বা গর্ভপাত) করতে পিছ-পা হয় না, যে ভ্রূণ-হত্যা ব্রহ্মহত্যার তুলনায় দ্বিগুণ পাপ ।</p>
<p class="Text">(২৪) গর্ভপাতের তুল্য ভয়ঙ্কর পাপ আর কিছুই নেই । পৃথিবীর কোনো মহান ধর্মই এই ঘৃণ্য পাপকে সমর্থন করে না,  করতে পারেও না । কারণ এটি মানবতা-বিরোধী । ভয়ঙ্কর হিংস্র পশুরাও এই কাজ করে না ।</p>
<p class="Text">(২৫) গর্ভস্থ শিশু নিজের প্রাণ-রক্ষার কোনো উপায় করতে পারে না, কোনো প্রতিকারও করতে পারে না, নিজেকে বাঁচানোর জন্য কাউকে ডাকতেও পারে না, চিৎকারও করতে পারে না, তার কোনো অপরাধ, কোনো দোষও নেই । এইরকম এক অবল, অসহায়, নিরপরাধ, নির্দোষ, বাক্-শক্তিহীন শিশুকে হত্যা করা কীরকম মহাপাপ !</p>
<p class="Text">(২৬) প্রচলিত একটি উক্তি আছে যে, নিজে রোপণ করা বিষবৃক্ষকেও নিজে কাটা উচিত নয় । স্ত্রী-পুরুষ উভয়ে মিলিতভাবে যে গর্ভস্থ সন্তানকে জন্ম দিয়েছে, তাকে নিজেরাই আবার হত্যা করা, নিজেদের কাম-লালসা-বশে কৃত কর্মের দায় অস্বীকার করার তাগিদে কোন্ স্তরের বীভৎস নিষ্ঠুরতার অনুষ্ঠান ! দোষ (অসংযম) নিজেরা করে অথচ হত্যা করা হয় নির্দোষ গর্ভকে (গর্ভস্থ ভ্রণকে) । এটি কী ভয়ঙ্কর অন্যায় !</p>
<p class="Text">(২৭) কে জানে, গর্ভে আগত জীব জন্মালে পরে কত মহৎ লৌকিক তথা পারমার্থিক কৃতি তার দ্বারা সাধিত হত, সমাজ তথা দেশের সেবা হত, বহু লোকের সহায়তা হত, হয়তো-বা সে সন্ত-মহাত্মা হয়ে  কতলোকের সৎ-পথের প্রদর্শক হতে পারত, বিজ্ঞানী হয়ে কত কিছু আবিষ্কার করতে পারত— এমন আরও কত সম্ভাবনার কথাই বলা যায় । কিন্তু জন্মের পূর্বেই তাকে হত্যা করে এই সমস্ত সম্ভাবনাকে অঙ্কুরেই বিনষ্ট করা মহা অপরাধ, মহাপাপ ছাড়া কিছুই নয় ।</p>
<p class="Text">(২৮) জীবমাত্রেরই বেঁচে থাকার অধিকার আছে । গর্ভাবস্থায়ই তাকে হত্যার দ্বারা তার সেই অধিকার কেড়ে নেওয়া এক অমার্জনীয় অপরাধ ।</p>
<p class="Text">(২৯) কোনো মানুষকে হত্যা করা এক বিরাট অপরাধ, মহাপাপ বলে মনে করা হয়, এবং অপরাধীর মৃত্যুদণ্ড বা যাবজ্জীবন কারাদণ্ড হয়ে থাকে । তাহলে এই গর্ভপাতকে কী সংজ্ঞা দেওয়া হবে ? এ-ও কি এক নিরপরাধ মানুষের হত্যা নয় ?</p>
<p class="Text">(৩০) গর্ভস্থ জীবের বহু পূর্বজন্মের স্মৃতি তথা জ্ঞান বর্তমান থাকে । এইজন্য ভাগবতে তাকে ‘<span class="char-style-override-3">ঋষি</span>’ (জ্ঞানী) বলা হয়েছে । গর্ভপাত করানো তাহলে এক ঋষিকে হত্যা করা, ঋষি-হত্যার মতো পাপ আর কী আছে ?</p>
<p class="Text">(৩১) গর্ভস্থ সন্তানের লিঙ্গ-নির্ণয়ের পদ্ধতির সাহায্যে সেই শিশুকে যদি কন্যা বলে জানা যায়, তাহলে লোকে গর্ভপাত করিয়ে ফেলে । নারীজাতির সমানাধিকারের কথা এরপরও বলা চলে কি ? তাদের সম্মানের কথা তো না তোলাই ভাল !</p>
<p class="Text">(৩২) বিষয়ীর দৃষ্টিতে যে সুখ সব চাইতে স্পৃহণীয়, ভোগীরা যা ছাড়া থাকতেই পারে না, যে সুখকে সে কোনোমতেই পরিত্যাগ করতে পারে না,—সেই সুখোৎপত্তির সঙ্গে সম্পর্কিত গর্ভস্থ প্রাণটিকে বিনষ্ট করা কীরকম অনুভূতিহীন নৃশংসতা ! পাপের, অমানুষতার, পৈশাচিকতার, ঘৃণ্যতার এই হল চরম সীমা, এর চাইতে বেশি অপরাধ আর কিছু হতেই পারে না ।</p>
<p class="Text">(৩৩) মনুষ্য-শরীরকে অত্যন্ত দুর্লভ বলে বলা হয়েছে । মনুষ্যশরীর ধারণ করে জীব নিজের এবং অপর সকলের কল্যাণ করার সুযোগ লাভ করে । কিন্তু সেই দুর্লভ সুযোগ থেকে তাকে বঞ্চিত করা, জন্ম-নিয়ন্ত্রণ পদ্ধতির সাহায্যে তাকে বাধা দেওয়া অথবা গর্ভপাত করিয়ে তাকে জন্মের পূর্বেই হত্যা করা— এগুলি অতি  নিন্দনীয় পাপ ।  </p>
<p class="Text">(৩৪) মাতা-পিতা স্নেহের সঙ্গে নিজের সন্তানকে লালন-পালন করবেন, তাদের সকলপ্রকার বিপদ থেকে রক্ষা করবেন— এটাই তো মনুষ্য-সমাজের শাশ্বত রীতি, চিরাচরিত নিত্য-প্রার্থনীয় শুভ সংস্কার । এখন যদি এর বিপরীত ঘটনা ঘটতে দেখা যায় অর্থাৎ মাতা-পিতাই যদি নিজেদের গর্ভস্থ সন্তানকে হত্যা করেন তাহলে সে বেচারী কোথায় যাবে ? কার কাছে প্রাণ-ভিক্ষা চাইবে ?</p>
<p class="Footnotes">(১)উপরি-লিখিত বিষয় সম্বন্ধে বিস্তারিত জানার জন্য গীতা প্রেস, গোরক্ষপুর থেকে প্রকাশিত এই দুটি পুস্তক অবশ্যই পাঠ করুন— (১)মহাপাপ থেকে রক্ষা পাওয়া (২) দেশের বর্তমান দশা এবং তার পরিণাম ।</p>


<p class="Page-Break"> </p>
<p class="Heading" id="toc_marker-4">সব থেকে বড় পাপ—গর্ভপাত</p>
<p class="Text">সংসারী লোকেদের দৃষ্টিতে যে সুখ সর্বশ্রেষ্ঠ, যা ছাড়া ভোগী মানুষ থাকতেই পারে না, যে সুখকে সে কোনোমতেই ত্যাগ করতে পারে না, সেই সুখের প্রদাতা ভ্রূণকে (কৃত্রিম গর্ভপাত পদ্ধতির সাহায্যে) হত্যা করা অপেক্ষা বড় পাপ আর কিছুই নেই । পাপের, নৃশংসতার, অসচ্চরিত্রতার, অন্যায়ের এই হল চরম সীমা। মনুষ্যশরীর সর্বাপেক্ষা দুর্লভ—যা পাওয়ার জন্য বিশ্বচরাচরের সর্ব প্রাণীই উৎসুক—‘<span class="char-style-override-3">নর তন সম নহিঁ কবনিউ দেহী । জীব চরাচর যাচত তেহী ॥</span>’ (শ্রীশ্রীরামচরিতমানস, উত্তরকাণ্ড ১২১ ।৫) । নর-হত্যাকে যখন ভয়ঙ্কর পাপ বলে মনে করা হয় এবং এই রকম অপরাধে অপরাধীকেও মৃত্যুদণ্ড না দিয়ে যাবজ্জীবন কারাবাসের আদেশ দেওয়া হয়, তখন এই গর্ভপাতকে কী বলা হবে ? এও কি এক নিরপরাধ মানুষকে হত্যা করা নয় ? ৱুদ্ধিভ্রংশ আর কাকে বলে ? মারোয়াড়ী ভাষায় একটি লোকোক্তি আছে—<span class="char-style-override-3">বুদ্ধিতে কুকুরে মূত্রত্যাগ করেছে</span>— এও সেইরকম । নিজের ভালো যে চায় সেরকম কোনো মানুষই এমন ঘৃণিত পাপ করতে পারে না । কোনো ধর্মাচার্য এই পাপ অনুমোদন করেন না ।</p>
<p class="Text">গর্ভপাতের চাইতে বড় কোনো পাপ নেই  কোনো হিংসা, কোনো কুকর্ম, কোনো কৃতঘ৺তা, কোনো অন্যায়, কোনো অত্যাচার, কোনো পৈশাচিতকতাই গর্ভপাতের তুলনায় বেশি নয় । এর সমানও কোনো ঘৃণ্য কর্ম নেই, সুতরাং অধিক হবে কোথা থেকে ? এর থেকে বেশি কোনো পাপ হওয়াই সম্ভব নয় । যে জীবসৃষ্টির ক্ষমতা আমাদের নেই, তাকে বিনাশ করার অধিকারও আমাদের থাকতে পারে না ।</p>
<p class="Text">সুখের কামনাই যাবতীয় পাপের মূল । যেমন বৃক্ষের একটি বীজের মধ্যে মাইল-মাইল-ব্যাপী বনভূমি লুকিয়ে থাকে, ঠিক তেমনই সুখভোগের বাসনার মধ্যে সমস্ত পাপ, সমস্ত দুঃখ নিহিত থাকে । সেইজন্য মানুষ যখনই কেবলমাত্র নিজের শারীরিক সুখভোগের কামনায় স্ত্রীসঙ্গ করে, সন্তানকামনায় নয়, তখনই সে প্রথম মহাপাপটির ভাগী হয় । পরে যখন স্ত্রীগর্ভে আগত সন্তানকে নষ্ট করে ফেলে তখন ভ্রূণহত্যারূপ দ্বিতীয় মহাপাপটি অনুষ্ঠিত হয় । একটি উক্তি আছে যে নিজের রোপিত বিষ বৃক্ষও নিজে ছেদন করা উচিত নয়, তাহলে নিজেরই জন্ম দেওয়া সম্পূর্ণ নিরপরাধ শিশুটিকে নিজেই হত্যা করা কত বড় ভয়ঙ্কর পাপ ! এই পাপের ফলও ভয়ঙ্কর হতে বাধ্য, এবং তা ভোগ করতেই হবে, এর থেকে পরিত্রাণের পথ নেই—‘<span class="char-style-override-3">অবশ্যমেব ভোক্তব্যং কৃতং কর্ম শুভা-শুভম্</span>’ ।</p>
<p class="Text">মনে রাখবেন, অপরের সুখের জন্য নিজে যে দুঃখ ভোগ করা হয় তা পরিণামে মহান আনন্দের জনক হয়, কিন্তু নিজের সুখের জন্য অপরকে যে দুঃখ দেওয়া হয় তা পরিণামে অতি ভয়ঙ্কর দুঃখ নিয়ে আসে । এ ব্যাপারে তাহলে আপনি নিজেই স্থির করুন যে, আপনি কোন্টি নেবেন— মহান আনন্দ অথবা মহান দুঃখ ? গর্ভে আগত জীবের পূর্ব-পূর্ব অনেক জন্মের স্মৃতি তথা জ্ঞান জাগরূক থাকে<span class="char-style-override-4">(১)</span> । এইজন্য শ্রীমদ্ভাগবতে গর্ভস্থ জীবকে ‘<span class="char-style-override-3">ঋষি</span>’ (জ্ঞানী) বলে উল্লেখ করা হয়েছে— ‘<span class="char-style-override-3">নাথমান ঋষির্ভীতঃ</span>’ (৩ ।৩১ ।১১) ‘<span class="char-style-override-3">এবং কৃতমতির্গর্ভে দশমাস্যঃ স্তুবন্নৃষিঃ</span>’ (৩ ।৩১ ।২২) ।</p>
<p class="Footnotes para-style-override-3">(১) অথ নবমে মাসি সর্বলক্ষণসম্পূর্ণো ভবতি পূর্বজাতীঃ        </p>
<p class="Footnotes para-style-override-3">   স্মরতি কৃতাকৃতং চ কর্ম ভবতি শুভাশুভং চ কর্ম বিন্দতি ।</p>
<p class="Footnotes para-style-override-4">(গর্ভোপনিষদ্ ৩)</p>
<p class="Footnotes para-style-override-3">অকল্পঃ স্বাঙ্গচেষ্টায়াং শকুন্ত ইব পঞ্জরে ।</p>
<p class="Footnotes para-style-override-3">তত্র লব্ধস্মৃতির্দৈবাৎ কর্ম জন্মশতোদ্ভবম্ ॥</p>
<p class="Footnotes para-style-override-4">(শ্রীমদ্ভাগবত ৩ ।৩১ ।৯)</p>
<p class="Text">সুতরাং গর্ভস্থ শিশুর হত্যা এক ঋষিকে হত্যা । এর চাইতে বড় পাপ আর কী হতে পারে ? এর সমান ভয়ঙ্কর অন্য কোনো পাপের উল্লেখ আমরা শাস্ত্রগ্রন্থসমূহে কোথাও খুঁজে পাইনি । এই ভয়ঙ্কর মহাপাপের অনুষ্ঠান যারা করে তাদের কী দশা হবে ভগবানই জানেন !<span class="char-style-override-5"></span></p>
<p class="Sub-Heading" xml:lang="en-US">গর্ভস্থ শিশুর হত্যাকাণ্ড— প্রত্যক্ষদর্শীর বিবরণ</p>
<p class="Text">১৯৮৪ সালে আমেরিকায় একটি সম্মেলন হয়েছিল ন্যাশনাল রাইট্স টু লাইফ কনভেনশন (National Rights to Life Convention)-এই নামে । এই সম্মেলনের এক প্রতিনিধি ড.বার্ণার্ড নেথেনসন কর্তৃক গর্ভপাতের ওপর নির্মিত একটি আল্ট্রা-সাউণ্ড ফিল্ম ‘সাইলেন্ট স্ক্রীম্’ (নিঃশব্দ আর্তনাদ)-এর যে বিবরণ দিয়েছেন, তা এই রকম ্</p>
<p class="Text">‘‘গর্ভস্থ সেই কন্যা-ভ্রূণটি তখন দশ সপ্তাহের হয়েছিল, সে তখনই বেশ চনমনে, সুন্দর । আমি তাকে মাতৃগর্ভে নড়াচড়া করতে, পাশ ফিরতে এবং বুড়ো আঙ্গুল চুষতে দেখছিলাম । আমি তার হৃৎস্পন্দনের গতিও দেখতে পাচ্ছিলাম, তা ছিল মিনিটে ১২০ বার, যা একদম স্বাভাবিক । সব কিছুই স্বাভাবিকভাবে চলছিল কিন্তু যেই সেই যন্ত্রটি (Suction Pump) গর্ভাশয়ের বাইরের আবরণে প্রথম স্পর্শ করল, সেই সুন্দর কন্যাটি ভয়ে একদম ঘুরে গিয়ে কুঁকড়ে গেল এবং তার হৃৎস্পন্দন অনেক বেড়ে গেল । অবশ্যই তখনও পর্যন্ত  Suction tube-এর কোনো অংশই তাকে স্পর্শও করেনি, কিন্তু সে তখনই বুঝতে পেরে গেছে যে, কোনো বহিরাগত বস্তু তার সুখের নিরাপদ আশ্রয়ের ওপর আক্রমণ করতে উদ্যত হয়েছে ।</p>
<p class="Text">আমি আতঙ্কের সঙ্গে দেখতে লাগলাম কীভাবে সেই যন্ত্রটি ওই পুতুলের মতন সুন্দর ছোট্ট মেয়েটিকে টুকরো টুকরো করে কেটে ফেলছিল । প্রথমে কোমর, তারপর পা প্রভৃতি অঙ্গগুলিকে এমনভাবে কেটে ফেলা হচ্ছিল যেন সে কোনো জীবিত প্রাণী নয়, যেন মূলো বা গাজরের মতো কোনো সব্জি ! আর সেই শিশু কন্যাটি যন্ত্রণায় ছটফট করতে করতে কুঁকড়ে যাচ্ছিল, ঘুরে ফিরে চেষ্টা করছিল এই ভয়ঙ্কর হত্যাকারী যন্ত্রটির হাত থেকে বাঁচতে ! প্রচণ্ড ভয়ে তার হৃত্স্পন্দন ২০০ তে  পৌঁছে গেছিল । আমি নিজের চোখে দেখলাম, সে নিজের মাথা (ঝাঁকুনি) ঝটকা দিয়ে পিছনের দিকে টেনে নিচ্ছে আর মুখ খুলে চিৎকার করার চেষ্টা করছে— ড. নেথেনসন যাকে যথার্থভাবেই ‘<span class="char-style-override-3">নিঃশব্দ আর্তনাদ</span>’— বলে উল্লেখ করেছেন । শেষে আমি সেই নৃশংস এবং বীভৎস দৃশ্যও দেখলাম, যখন সাঁড়াশি তার মাথার খুলিটা ধরার চেষ্টা করছিল তা ভেঙে দেওয়ার জন্য এবং শেষ পর্যন্ত তার মাথা চেপে ধরে খুলিটা ভেঙে টুকরো টুকরো করে দিতে লাগল, কারণ তা না হলে ‘সাক্শান টিউবের’ মধ্যে দিয়ে পুরো মাথাটা বের করা যাবে না ।’’</p>
<p class="Text">এই ভয়ঙ্কর বীভৎস হত্যাকাণ্ড সম্পন্ন করতে লেগেছিল মিনিট পনেরোর মতো সময় । যে ডাক্তার এই গর্ভপাত করিয়েছিলেন এবং কেবলমাত্র কৌতূহলবশে এই ঘটনার ফিল্ম তুলেছিলেন, তিনি পরে যখন এই ফিল্ম দেখেন, তখন নিজেরই সেই ক্লিনিক ছেড়ে চলে যান এবং কোনোদিনই আর সেখানে ফিরে যাননি— এর থেকেই অনুমান করা যেতে পারে এই মর্মভেদী দৃশ্যগুলির ভয়াবহতা—যা সুস্থ মানুষকে পীড়িত করে তোলার পক্ষে যথেষ্ট । </p>
<p class="Text">(কৃতজ্ঞতা স্বীকার—শ্রীগোপীনাথ অগ্রবাল কর্তৃক লিখিত এবং জৈন ৱুক এজেন্সী, নয়া দিল্লী, থেকে প্রকাশিত ‘গর্ভপাত’ নাম পুস্তক থেকে উদ্ধৃত ।)</p>
<p class="Sub-Heading" xml:lang="en-US">গর্ভপাত সম্পর্কে ধর্মশাস্ত্রের উক্তি</p>
<p class="Text-Bold">যৎপাপং ব্রহ্মহত্যায়া দ্বিগুণং গর্ভপাতনে ।</p>
<p class="Text-Bold">প্রায়শ্চিত্তং ন তস্যাস্তি তস্যাস্ত্যাগো বিধীয়তে ॥</p>
<p class="Text-Right">                 (পরাশরস্মৃতি ৪ ।২০)</p>
<p class="Text">‘ব্রহ্মহত্যায় যে পাপ হয়, গর্ভপাত করালে তার দ্বিগুণ পাপ হয় । এই গর্ভপাপরূপ মহাপাপের কোনো প্রায়শ্চিত্তও নেই, যে স্ত্রীলোক গর্ভপাত করায় তাকে ত্যাগ করাই বিধেয় ।’</p>
<p class="Shlok">ভ্রূণঘ্নাবেক্ষিতং চৈব সংস্পৃষ্টং চাপু্যদক্যয়া ।</p>
<p class="Shlok">পতত্রিণাঽবলীঢ়ং চ শুনা সংস্পৃষ্টমেব চ ॥</p>
<p class="Text-Right">                     (মনুস্মৃতি ৪ ।২০৮)</p>
<p class="Text">‘গর্ভপাতকারীর দ্বারা দৃষ্ট, রজস্বলা নারীকর্তৃক স্পৃষ্ট, পক্ষীর দ্বারা ভক্ষিত এবং কুকুরের স্পর্শ করা অন্ন ভক্ষণ করবে না ।’ </p>
<p class="Text">গর্ভপাতনকারী ব্যক্তির পরবর্তী জন্মে সন্তান হয় না— এই মর্মে অনেক শ্লোক ‘বৃদ্ধসূর্যারুণকর্মবিপাক’ নামক গ্রন্থে পাওয়া যায় । সেগুলির মধ্যে কয়েকটি এই রকম ্</p>
<p class="Shlok">পূর্বে জনুষি যা নারী গর্ভঘাতকরী হ্যভূৎ ।</p>
<p class="Shlok">গর্ভপাতেন দুঃখার্তা স্যাঽত্র জন্মনি জায়তে॥</p>
<p class="Text-Right">                                (৪৭৭ ।১)</p>
<p class="Text">‘যে নারী পূর্বজন্মে গর্ভপাত করিয়েছিল, সে পরবর্তী জন্মের গর্ভপাতদুঃখের ভাগিনী হয় অর্থাৎ তার সন্তান হয় না । (অথবা তার স্বতঃ গর্ভপাত ঘটে, সন্তানধারণ ক্ষমতা থাকে না ।)’</p>
<p class="Shlok">বন্ধ্যেয়ং যা মহাভাগ পৃচ্ছতি স্বং প্রয়োজনম্ ।</p>
<p class="Shlok">গর্ভপাতরতা পূর্বে জনুষ্যত্র ফলং ত্বিদম্ ॥</p>
<p class="Text-Right">    (৬৫৯ ।১, ৮৫৬ ।১, ৯২১ ।১, ১৮৫৭ ।১)</p>
<p class="Text">‘যদি কোনো স্ত্রীলোক প্রশ্ন করে যে, আমি কী কারণে এই জন্মে সন্তানহীনা হলাম, তাহলে তার উত্তর এই যে, তুমি পূর্বজন্মে গর্ভপাত করিয়েছিলে,— এ তারই ফল ।’</p>
<p class="Shlok">গর্ভপাতনপাপাঢ্যা বভূব প্রাগ্ভব্যে।়ণ্ডজ ।</p>
<p class="Shlok">সাঽত্রৈব তেন পাপেন গর্ভস্থৈর্য্যং ন বিন্দতি ॥</p>
<p class="Text-Right">                             (১১৮৭ ।১)</p>
<p class="Text">‘হে অরুণ ! যে পূর্বজন্মে গর্ভপাতরূপ পাপকর্ম করে, এইজন্মে তার ফলে সেই স্ত্রীলোকের গর্ভ স্থির হয় না, অর্থাৎ অকালেই তার গর্ভ নষ্ট হয়ে যায়, সন্তানলাভ হয় না ।’</p>


<p class="Page-Break"> </p>
<p class="Heading" id="toc_marker-5">সর্বশ্রেষ্ঠ হিন্দুধর্ম এবং তার হ্রাসের কারণ</p>
<p class="Sub-Heading" xml:lang="en-US">সর্বশ্রেষ্ঠ ধর্ম</p>
<p class="Text">পৃথিবীতে চারটি প্রধান ধর্ম প্রচলিত আছে— হিন্দু-ধর্ম (সনাতনধর্ম), মুসলিমধর্ম, বৌদ্ধধর্ম এবং খৃষ্ট-ধর্ম । এই চারটি ধর্মের প্রতিটিরই কোটি কোটি অনুসরণকারী আছে । এই চারটি ধর্মের মধ্যেও কয়েকটি পৃথক সম্প্রদায় আছে । হিন্দুধর্মকে বাদ দিলে বাকি তিনটি ধর্মেরই মূল প্রবর্তকরূপে কোনো একজন ব্যক্তিকে পাওয়া যায়, যেমন— মুসলিমধর্মের প্রবর্তক হজরত মোহম্মদ, বৌদ্ধধর্মের প্রবর্তক গৌতম বুদ্ধ এবং খৃষ্টধর্মের প্রবর্তক যীশু খৃষ্ট । কিন্তু হিন্দুধর্মের মূলে এরকম কোনো ব্যক্তিকে পাওয়া যাবে না । কারণ  হিন্দুধর্ম কোনো ব্যক্তি বিশেষের দ্বারা প্রবর্তিত ধর্ম নয়, পরন্তু এই ধর্ম অনাদিকাল থেকে চলে আসছে । যেমন  ভগবান সনাতন (শাশ্বত), সেইরকমই হিন্দুধর্মও সনাতন । এইজন্যই হিন্দুধর্মকে ‘সনাতনধর্ম’ও বলা হয় । ভগবানও এই সনাতনধর্মকে নিজের স্বরূপ বলে উল্লেখ করেছেন— ‘<span class="char-style-override-3">ব্রহ্মণো হি প্রতিষ্ঠাহং....শাশ্বতস্য চ ধর্মস্য</span>’ (গীতা ১৪ ।২৭) । যে যুগে যখন যখন এই সনাতনধর্মের হ্রাস হয়, হানি হয়, তখন তখনই ভগবান অবতীর্ণ হয়ে এর সংস্থাপনা করেন ।(১) এখানে তাৎপর্য হল ভগবানও এর সংস্থাপনা, রক্ষার জন্যই অবতীর্ণ হন, একে নির্মাণ বা সৃষ্টি করার জন্য নয় । অর্জুনও ভগবানকে এই সনাতনধর্মের রক্ষাকর্তা বলে জানিয়েছেন—‘<span class="char-style-override-3">ত্বমব্যয়ঃ শাশ্বতধর্মগোপ্তা</span>’ (গীতা ১১ ।১৮) ।</p>
<p class="Footnotes para-style-override-3">(১)যদা যদা হি ধর্মস্য গ্লানির্ভবতি ভারত ।</p>
<p class="Footnotes para-style-override-3">অভু্যত্থানমধর্মস্য তদাত্মানং সৃজাম্যহম্ ॥</p>
<p class="Footnotes para-style-override-3">পরিত্রাণায় সাধূনাং বিনাশায় চ দুষ্কৃতাম্ ।</p>
<p class="Footnotes para-style-override-3">ধর্মসংস্থাপনার্থায় সম্ভবামি যুগে যুগে ॥ </p>
<p class="Footnotes para-style-override-4">(গীতা ৪ ।৭-৮)</p>
<p class="Text">সৃষ্টি বা উৎপাদন, অথবা অন্বেষণ বা খোঁজা—এই দুই পদ্ধতির সাহায্যে কোনো বস্তুলাভ হতে <br/>পারে । যে বস্তু আগে থেকে বর্তমান নেই, তার উৎপাদন হয়  আর যে বস্তু আগে থেকেই বর্তমান আছে তার অন্বেষণ হয় । মুসলিম, বৌদ্ধ এবং খৃষ্ট—এই তিন ধর্মই ব্যক্তি বিশেষের মস্তিষ্ক থেকে উপজাত । কিন্তু সনাতন হিন্দুধর্ম কোনো ব্যক্তিবিশেষের মস্তিষ্ক সঞ্জাত নয়, কিন্তু এটি বিভিন্ন ঋষি কর্তৃক কৃত অন্বেষণলব্ধ— <span class="char-style-override-3">‘ঋষয়ো মন্ত্রদ্রষ্টারঃ</span>’ । এই জন্য হিন্দুধর্মের মূলে কোনো ব্যক্তি-বিশেষের নাম উল্লেখ করা যায় না । এটি অনাদি, অনন্ত এবং শাশ্বত । অন্য সব ধর্ম তথা মত-মতান্তরও এই হিন্দুধর্ম থেকেই উৎপন্ন হয়েছে । এইজন্য ওইসব ধর্মেও মানুষের কল্যাণের জন্য যে সব উপায়ের কথা বলা হয়েছে, সেগুলিও হিন্দুধর্মেরই অবদান বলে মানা উচিত । সুতরাং সেইসব ধর্মে নির্দেশিত অনুষ্ঠান-সমূহ যদি নিষ্কামভাবে কর্তব্যবোধে পালন করা যায় তবে কল্যাণ লাভ হবে— এ বিষয়ে কোনো সন্দেহ করা উচিত নয়(১) । প্রাণিমাত্রের কল্যাণের জন্য যেরকম গভীর বিচার হিন্দুধর্মে করা হয়েছে, তা অন্য কোনো ধর্মেই পাওয়া যায় না । হিন্দুধর্মের সব সিদ্ধান্তই সম্পূর্ণরূপে বিজ্ঞানসম্মত এবং কল্যাণজনক । এইজন্য হিন্দুধর্মই সর্বশ্রেষ্ঠ ধর্ম ।</p>
<p class="Footnotes">(১)প্রত্যেক ধর্মেই কুধর্ম, অধর্ম এবং পরধর্ম—এই তিনটিই থাকে  । পরের অনিষ্ট কামনা, কূটনীতি প্রভৃতি হল ‘কুধর্ম’  যজ্ঞে পশু বলি দেওয়া প্রভৃতি কাজ ‘অধর্ম’ এবং যা কারো জন্য নিষিদ্ধ কিন্তু অন্য কোনো বর্ণ প্রভৃতির জন্য নির্দিষ্ট ধর্ম, তা-ই হল প্রথম জনের পক্ষে ‘পরধর্ম’  । কুধর্ম, অধর্ম এবং পরধর্ম<span class="char-style-override-6">—</span>এই তিনটির দ্বারা কোনো কল্যাণ লাভ হয় না । কল্যাণ সেই ধর্মের দ্বারাই হয়ে থাকে যাতে স্বার্থ এবং অভিমান (অহং-ভাব) বিসর্জন দিয়ে নিজের এবং অন্যের বর্তমানে এবং ভবিষ্যতে প্রকৃত হিত হয়  ।</p>
<p class="Sub-Heading" xml:lang="en-US">হিন্দুদের বৃদ্ধি প্রয়োজন কেন ?</p>
<p class="Text">হিন্দুধর্মে মুক্তি, তত্ত্বজ্ঞান, কল্যাণ, পরমশান্তি, পরমাত্মতত্ত্বের প্রাপ্তি যত সহজভাবে বিবৃত হয়েছে, তত সহজে সেটি খৃষ্ট, মুসলিম, বৌদ্ধ, ইহুদী, পারসী প্রভৃতি কোনো ধর্মেই শোনা যায়নি । এইজন্য আমি চাই যে হিন্দুদের বৃদ্ধি হোক । নাহলে হিন্দুধর্মের অলৌকিক জ্ঞানের ভাণ্ডার-স্বরূপ অসাধারণ গ্রন্থগুলির কথা হিন্দু-ব্যতীত আর কেই বা শুনবে এবং তার সম্মান করবে ? মুসলমানেরা তো হিন্দু-ধর্মের অসংখ্য উৎকৃষ্ট গ্রন্থ জ্বালিয়ে দিয়েছে । এইজন্যই আজ বেদসমূহের সম্পূর্ণ সংহিতা অংশ পাওয়া যায় না, সব শাস্ত্রগ্রন্থও বর্তমানে অলভ্য । এই কারণেই কত অসাধারণ বিদ্যা লুপ্ত হয়ে গেছে, কলা-কৌশল নষ্ট হয়ে গেছে যেগুলির দ্বারা শুধু হিন্দুদেরই নয় কিন্তু সমগ্র মানবসমাজের উপকার হত । এখন মুসলমানদের সংখ্যা বৃদ্ধি হচ্ছে এবং হিন্দুদের সংখ্যা  হ্রাস পাচ্ছে— এভাবে চললে ভবিষ্যতে কী হবে ? </p>
<p class="Text">হিন্দুদের মধ্যে কেউ-না-কেউ হিন্দুধর্মের গ্রন্থ পড়বে কিন্তু যারা হিন্দুদের গ্রন্থগুলি জ্বালিয়ে স্নানাগারের জল গরম করে এসেছে সেই মুসলমানদের কাছে কি এই আশা করা হবে যে তারা হিন্দুদের গ্রন্থ পড়বে ? যারা হিন্দুদের ধর্ম পরিবর্তন করিয়ে তাদের মুসলমান অথবা খৃষ্টান বানানোতে লেগে রয়েছে তাদের কাছে কি এই আশা রাখা যায় যে তারা হিন্দুদের গ্রন্থগুলির আদর করবে ? এ সম্পূর্ণ অসম্ভব । এই দৃষ্টি থেকেই আমি হিন্দুদের পরিবার-পরিকল্পনার বিরোধীতা করে এসেছি । বস্তুতঃ আমার উদ্দেশ্য মোটেও এই নয় যে হিন্দুদের সংখ্যা বেড়ে যাক যাতে রাষ্ট্রক্ষমতা তাদের হাতে থাকে । আমার উদ্দেশ্য হল মানুষের দ্রুত এবং সহজে কল্যাণ লাভ হোক । আমি কল্যাণের পক্ষপাতী, রাষ্ট্রক্ষমতার পক্ষপাতী নই ।</p>
<p class="Text">আমার মনে মুসলমানদের প্রতি কিঞ্চিত্মাত্রও বিদ্বেষ নেই । কিন্তু তারা হিন্দুদের ধবংস করতে চায়, এই জন্য তাদের কার্যকলাপ আমার ভালো লাগে না । কেউ যদি আমার প্রতি শত্রুতা, দ্বেষ পোষণ করে, আমার ক্ষতি করে তথাপি সে যদি আমার কাছে তার নিজের কল্যাণের উপায় জানতে চায় তো আমি ঠিক সেইরকমই একান্ত স্নেহ-প্রেমের সঙ্গে তাকে তার কল্যাণের পথের কথা বলব, যেমন যারা আমার প্রতি শ্রদ্ধা-প্রেম পোষণ করে, তাদেরকে বলি । যদি কোনো মুসলমান আন্তরিকভাবে তার কল্যাণের উপায় জিজ্ঞাসা করে তো আমি প্রথমে তাকেই বলব, পরে হিন্দুকে বলব । কারো প্রতি কোনো ভেদভাব পোষণ করা আমার চিন্তাতেই আসে না ।</p>
<p class="Text">জীবমাত্রই পরমাত্মার অংশ । সুতরাং আমার যা স্বরূপ সম্পূর্ণ সেই একই স্বরূপ তো মুসলমানদেরও অবশ্যই । যেমন আমার স্বরূপ পরমাত্মার অংশ ঠিক তেমনই মুসলমানদের স্বরূপও পরমাত্মার অংশ । আমি যদি তাদের সঙ্গে শত্রুতা করি তো প্রকৃতপক্ষে আমি নিজের স্বরূপের সঙ্গে তথা নিজের ইষ্টের সঙ্গেই শত্রুতা করছি । কারণ যারা অপর সম্প্রদায়ের নিন্দা করে তারা প্রকৃতপক্ষে নিজেদের সিদ্ধান্তেরই অপমান করে । যেমন— কেউ বিষ্ণুর ভক্ত এবং মহাদেবের নিন্দা করে, তো সে মনে করে যে আমি বিষ্ণুর মহিমা বাড়াচ্ছি, বিষ্ণুর প্রতি আমার অনন্য নিষ্ঠা রয়েছে । কিন্তু প্রকৃতপক্ষে মহাদেবের নিন্দার দ্বারা এই সিদ্ধ হয় যে মহাদেব এবং তাঁর ভক্তদের মধ্যে বিষ্ণু নেই । সুতরাং অপরের ইষ্টদেবতার নিন্দাকারী প্রকৃতপক্ষে নিজেরই ক্ষতি করে, নিজের ইষ্টদেবতাকেই দুর্বল প্রমাণ করে । এইভাবেই যদি আমি মুসলমানদের নিন্দা করি তো তাদের মধ্যে আমার পরমাত্মা নেই— এটাই প্রমাণিত হবে । সেইজন্যই মুসলমানও আমার নিজস্বরূপ, আত্মস্বরূপ, অভিন্নস্বরূপ । কিন্তু মুসলমান হিন্দুদের হত্যা করে, তাদের স্ত্রীলোকদের অপহরণ করে, তাদের ধর্মগ্রন্থসমূহ ভস্মীভূত করে, তাদের মন্দিরগুলি ধ্বংস করে, তাদের গরুগুলিকে হত্যা করে সর্বপ্রকারে হিন্দুদের সমস্ত রকম ক্ষতি ও সর্বনাশ করাতেই রত থাকে, তাদের এইসব কার্যকলাপ আমার অত্যন্ত খারাপ লাগে ।</p>
<p class="Text">যখন এই দেশে মুসলমানদের আধিপত্য প্রতিষ্ঠিত হয় তখন থেকে তারা যে কত হিন্দুকে হত্যা করেছে, কত হিন্দু-রমণীকে অপহরণ করেছে, কত মন্দির ভেঙেছে, হিন্দুদের ওপর আরও যে কতরকম অত্যাচার করেছে তার কোনো সীমা-সংখ্যা নেই । চিতোরে মুসলমানেরা এত সংখ্যক হিন্দুকে হত্যা করেছিল যে শুধু তাদের পৈতেগুলিরই একত্রে ওজন হয়েছিল সাড়ে চুয়াত্তর মণ ! ব্রাহ্মণ, ক্ষত্রিয় এবং বৈশ্য পৈতে ধারণ করে, শূদ্র প্রভৃতিরা ধারণ করে না । তাহলে সেখানে কত হিন্দু মারা গেছিল তার কি কোনো হিসাব আছে ? আজ পর্যন্ত লোকে চিঠির কোণে সাড়ে চুড়াত্তর এই সংখ্যা ৭৪॥. অঙ্কে লিখে থাকে, যার অভিপ্রায় হল, অন্য কোনো ব্যক্তি যদি এই চিঠি খুলে পড়ে তো চিতোরের সেই বিশাল সংখ্যক মানুষের হত্যার পাপ তার লাগবে । তাহলে একবার চিন্তা করুন, যদি এই দেশে পুনরায় মুসলমানদের সংখ্যা অধিক হয় এবং তারাই যদি আধিপত্য লাভ করে তো কী অবস্থা হবে ? ভোট-পদ্ধতিতে যাদের সংখ্যা বেশি হয়, তাদেরই জয় হয়, তারাই ক্ষমতা দখল করে । এইজন্য দেশে হিন্দুদের সংখ্যাবৃদ্ধি একান্ত আবশ্যক । তাতে কেবল হিন্দুদেরই নয়, বরং সব ধর্মানুসারীদেরই মঙ্গল নিশ্চিত হবে, কারণ হিন্দুধর্ম প্রাণি-মাত্রেরই হিত কামনা করে । হিন্দুই ‘বিশ্ব-কল্যাণ-যজ্ঞে’র আয়োজন করে । ‘<span class="char-style-override-3">বিশ্বের কল্যাণ হোক</span>’—এই ধ্বনি হিন্দুই ঘোষণা করে । ঘরে ঘরে ‘<span class="char-style-override-3">সর্বে ভবন্তু সুখিনঃ সর্বে সন্তু নিরাময়াঃ । সর্বে ভদ্রাণি পশ্যন্তু মা কশ্চিদ্ দুঃখভাগ্-ভবেৎ ॥</span>’— এই প্রার্থনাও হিন্দুই করে থাকে । <span class="char-style-override-3">‘বাসুদেবঃ সর্বম্</span>’, <span class="char-style-override-3">‘সর্ব জগৎ ঈশ্বররূপ</span>’— এই শিক্ষাও হিন্দুই দেয় ।</p>
<p class="Sub-Heading" xml:lang="en-US">হিন্দুদের সংখ্যাল্পতার প্রধান কারণ</p>
<p class="Text">বিগত জনগণনা অনুসারে ১৯৮১-১৯৯১ এই দশ বছরে ভারতে মুসলমানদের জনসংখ্যা শতকরা ৩২.৭৬ এবং হিন্দুদের জনসংখ্যা শতকতা ২২.৭৮ বৃদ্ধি পেয়েছে । এই সংবাদে দেশের মঙ্গলকামী হিন্দু-সংস্থাগুলির চিন্তিত হওয়া স্বাভাবিক । এই সংস্থাগুলির ধারণা দেশে মুসলমানদের সংখ্যাবৃদ্ধির প্রধান কারণ  হল ‘ধর্মান্তরণ’— অর্থাৎ প্রতি বছর বিশাল সংখ্যক হিন্দু লোভের বশে নিজেদের ধর্ম ত্যাগ করে মুসলমান হয়ে যাচ্ছে, যার ফলে মুসলমানদের সংখ্যা বেড়ে চলেছে  সুতরাং ধর্মাচার্য ও সাধু-সন্তগণের যথাসম্ভব ধর্মান্তরণ প্রতিরোধ এবং ধর্মান্তরিত হিন্দুদেরকে স্বধর্মে পুনরায় প্রত্যাবর্তন করানোর চেষ্টা করা উচিত । কিন্তু প্রকৃতপক্ষে ব্যাপারটি একেবারেই ভিন্ন । হিন্দুদের সংখ্যা কমে যাওয়ার প্রধান কারণ পরিবার-পরিকল্পনা । হিন্দু-সংস্থাগুলির দৃষ্টি এদিকে না পড়লে তা অত্যন্ত আশ্চর্যজনক এবং দুঃখের কথা !</p>
<p class="Text">পরিবার পরিকল্পনা অধিকতম সংখ্যায় হিন্দুরাই করে এবং হিন্দুদেরই জোর করে এই পদ্ধতি গ্রহণ করানো হয়ে থাকে । এছাড়া, আইন অনুসারে হিন্দু একটির বেশি বিবাহ করতে পারে না, যেখানে মুসলমানদের চারটি বিবাহের অনুমোদন রয়েছে । এইজন্যই হিন্দু বলে— ‘<span class="char-style-override-3">হম দো হমারে দো</span>’, কিন্তু মুসলমান বলে ‘<span class="char-style-override-3">হম পাঁচ, হমারে পচীস</span>’ । যেখানে খৃষ্টান এবং মুসলমানেরা রাষ্ট্রক্ষমতা দখলের লোভে নিজেদের সংখ্যাবৃদ্ধির সর্বপ্রকার প্রয়াস করে চলেছে এবং এই উদ্দেশ্যে হিন্দুদের ধর্ম-পরিবর্তনও করাচ্ছে, তাদের কাছে কি এই আশা করা যায় যে, তারা পরিবার-পরিকল্পনার দ্বারা নিজেদের সংখ্যা বাড়ানোর বাধা সৃষ্টি করবে ?</p>
<p class="Text">লোকমুখে আমি একটি কথা শুনেছি যে, কিছুদিন পূর্বে দিল্লীর এক মসজিদে মুসলমানদের একটি সভা হচ্ছিল । সেখানে এক মুসলিম নেতা বলেন যে মুসলমানদের বেশি-বেশি সন্তান জন্ম দেওয়া উচিত । একথা শুনে একজন মুসলমান বলেন যে, আমরা গরীব, বেশি সন্তান হলে পালন করব কীভাবে ? তখন সেই নেতা বলেন যে, আপনারা এখন কিছুদিন কষ্ট সহ্য করুন, পরে সমস্ত হিন্দুদের সম্পত্তি তো আমাদেরই হবে ! তার এই কথার তাৎপর্য এই রকম হতে পারে যে, গরীব হিন্দুদের তো আমরা নানা যুক্তিতে মুসলমান করবই আর ধনী হিন্দুরা পরিবার-পরিকল্পনা করে নিজেরা-নিজেরাই ধীরে ধীরে শেষ হয়ে যাবে । এখন তো ভোটের যুগ ! যার সংখ্যা বেশি হবে, রাজ্যও তার হবে ।</p>
<p class="Text">আমি প্রায় ঊনত্রিশ-ত্রিশ বৎসর যাবৎ পরিবার-পরিকল্পনার বিরুদ্ধে বলে আসছি । কিন্তু আজ পর্যন্ত হিন্দু-সংস্থাগুলি এই বিষয়ে সামান্যতম গুরুত্ব দিয়েও চিন্তা করেনি অথবা তাদের কাছে আমার কথার কোনো মূল্যই নেই ! পরিবার-পরিকল্পনার দ্বারা পরিশ্রম করে, সময় ব্যয় করে, অর্থ-ব্যয় করে, নানারকম উপায়ে লক্ষ-কোটি সংখ্যায় হিন্দুদের জন্মানো বন্ধ করা হচ্ছে । কিন্তু এদিকে মনোযোগ না দিয়ে হিন্দুদের জনসংখ্যা- হ্রাস এবং মুসলমানদের সংখ্যাবৃদ্ধি বিষয়ে দুশ্চিন্তা প্রকাশ করা হচ্ছে— এ বড় আশ্চের্যর কথা ! যদি হিন্দুদের সংখ্যাল্পতা চিন্তার বিষয় হয়, তাহলে পরিবার-পরিকল্পনার মাধ্যমে হিন্দুদের ঘরে ঘরে জন্মের উৎস রোধ করার অর্থাৎ ধ্বংস নাশের প্রচেষ্টা কেন করা হচ্ছে ? আর যদি পরিবার-পরিকল্পনাই (কম জনসংখ্যা) প্রার্থিত হয় তাহলে ধর্মান্তরিত ব্যক্তিদের পুনরায় হিন্দুধর্মে ফিরিয়ে এনে জনসংখ্যা বাড়ানোর পরিশ্রমই বা করা হচ্ছে কেন ?</p>
<p class="Text">ধর্মান্তরিত হিন্দুদের পুনরায় হিন্দুধর্মে ফিরিয়ে আনতে অনেক বাধার মুখোমুখি হতে হয়, পরিশ্রম করতে হয়, খরচের জন্য অনেক টাকার ব্যবস্থা করতে হয়, অনেক সময়ও ব্যয় করতে হয় । ধর্মান্তরিত ব্যক্তিরা ফিরে আবার হিন্দু হলেও তাতে হিন্দুদের বিশেষ কোনো লাভ হয় না । কারণ, যাদের অন্তঃকরণ (হৃদয়) এতটাই অশুদ্ধ যে নিজেদের সুখভোগ বা স্বার্থের জন্য নিজের ধর্মকেও ত্যাগ করতে পারে, তারা যদি আবার হিন্দুধর্মে ফিরেও আসে তাতে বিশেষ কী আনন্দের বার্তা বহন করে ? কিন্তু যে হিন্দু জন্মাতে যাচ্ছে, তাকে বাধা না দেওয়াতে কোনো কঠিন অবস্থার মোকাবিলা করতে হয় না, কোনো পরিশ্রম বা অর্থব্যয়ও হয়<br/>না । ধর্মান্তরণ প্রতিরোধের জন্য যে অর্থ ব্যয় করা হয় তার দ্বারা হিন্দু বালকদের লালন-পালন, শিক্ষার ব্যবস্থা ইত্যাদি করা যেতে পারে । যারা হিন্দু পরিবারে জন্মাবে তাদের ওপরে হিন্দু-ধর্মের সংস্কার স্বাভাবিক এবং স্থায়িভাবেই পড়বে । তাছাড়া ধর্মান্তরিত ব্যক্তিদের হিন্দুত্বে ফিরিয়ে আনা নিজেদের ইচ্ছাতেই করা যাবে্  এমনও নয় । যা সম্পন্ন করা নিজেদের ইচ্ছা বা আয়ত্তের মধ্যে নয় তার জন্য চেষ্টা করা, আর যে ব্যাপারটি (হিন্দুদের জন্ম দেওয়া) সম্পূর্ণ নিজেদের আয়ত্তে আছে, সেটি বন্ধ করার ব্যবস্থা নেওয়া খুব বুদ্ধিমত্তার পরিচায়ক নয় ।</p>
<p class="Text">বস্তুতঃ পরিবার-পরিকল্পনা-কার্যক্রমের দ্বারা হিন্দুদের যত ক্ষতি হয়েছে তত ক্ষতি মুসলমান বা খৃষ্টানেরা করতে পারেনি এবং কখনও করতেও পারবে না । যত হিন্দু ধর্মান্তরিত হয়েছে তার চেয়ে বহু গুণ বেশি হিন্দুর জন্ম-নিরোধ করা হয়েছে । ৮ই জানুয়ারী ১৯৯১ তারিখে সংবাদপত্রে প্রকাশিত হয়েছে যে, দেশে পরিবার পরিকল্পনা কার্যসূচীর ফলে এ পর্যন্ত প্রায় বারো কোটি বাচ্চার জন্ম আটকানো গেছে । এই বিবৃতি তৎকালীন স্বাস্থ্যমন্ত্রী রাজ্যসভাতে দিয়েছিলেন । তখনও পর্যন্ত পরিবার পরিকল্পনা কার্যক্রমে খুব বেশি জোর দেওয়া হত না । তার পরবর্তী বছরগুলোতে এই কাজে অনেক বেশি জোর দেওয়া হয়েছে । একটি বাচ্চার জন্ম রোধ করার দ্বারা তার থেকে জন্মাতে পারত যে সন্তানেরা তাদেরও জন্ম স্বভাবতঃই বন্ধ হয়ে যায় । কাজেই ধর্মান্তরণের ফলে যে সংখ্যাহ্রাস তা পূরণ করা সম্ভব হলেও পরিবার-পরিকল্পনা-জাত সংখ্যা হ্রাস কোনোভাবেই পূরণ হতে পারে না, তা একেবারেই অসম্ভব ।</p>
<p class="Text">ধর্মান্তরিত লোক ফিরে হিন্দুধর্মে আসতে পারে, কিন্তু যাদের হিন্দুরূপে জন্মাতে দেওয়া হয়নি, তারা ফিরে হিন্দুদের মধ্যে জন্ম না নিয়ে মুসলমান অথবা খৃষ্টানদের মধ্যেই জন্ম নেবে । কারণ ভগবান কৃপা করে যে জীবগণের নিজেদের কল্যাণের জন্য মনুষ্য-শরীর লাভের অনুমোদন দিয়েছেন, হিন্দুরা নিজেদের মধ্যে তাদের আসতে না দিলে স্বভাবতঃই তারা মুসলমান অথবা খৃষ্টানদের মধ্যেই জন্মাবে । হিন্দু যদি বিশেষ ঋণানুবন্ধ অনুসারে নিজেদের মধ্যে তাদের জন্মানো আটকায় তো সামান্য ঋণানুবন্ধ অনুসারে তারা বিধর্মীদের ঘরেই জঃ্াবে । কারণ হিন্দুদের অধিক সম্বন্ধ মুসলমান এবং খৃষ্টানদের সঙ্গে আছে তাদের দ্বারা নির্মিত বস্তু-সমূহ থেকে হিন্দুরা সুখ এবং আরাম গ্রহণ করে, সুতরাং তাদের সাথে ঋণানুবন্ধ থাকায় তাদের ঘরেই তাদের জন্ম হবে । এর তাৎপর্য হল মনুষ্য-শরীরে আসতে ইচ্ছুক জীবকে নিজেদের কাছে আসতে বাধা দিয়ে হিন্দুরা মুসলমান এবং খৃষ্টানদের সংখ্যা তীব্রগতিতে বাড়িয়ে তুলছে । সুতরাং পরিবার-পরিকল্পনা দ্বারা প্রকৃতপক্ষে হিন্দুরা কার্যতঃ মুসলমান এবং খৃষ্টানদের সংখ্যাবৃদ্ধির উদ্যোগ করছে । বাস্তবে হিন্দুরা সন্ততি-নিরোধের দ্বারা মুসলমান এবং খৃষ্টানদের জন্মানোতে সহায়তা করছে—এইটি হল আসল বা প্রকৃত সত্য । অপরদিকে ধর্মান্তরণের দ্বারা মুসলমান এবং খৃষ্টান হতে ইচ্ছুকদের বাধা দেওয়ার চেষ্টা করছে— এটি আসলে নকল বা চোখ ভোলানোর একটি প্রয়াসমাত্র । </p>
<p class="Sub-Heading" xml:lang="en-US">কৃত্রিমভাবে সন্তান-জন্মরোধে ক্ষতি</p>
<p class="Text">যে কোনোভাবেই দেখা হোক, প্রাণী বা পদার্থের উৎপাদন, বৃদ্ধি এবং সংরক্ষণে লাভ এবং সেসবের হ্রাস অথবা নাশে কেবল ক্ষতিই হয়ে থাকে । কোনো প্রাণী বা পদার্থের হ্রাস অথবা নাশ সমষ্টিশক্তির (ঈশ্বর অথবা প্রকৃতি) অধীন, ব্যষ্টি মানুষের অধীন নয় । ঈশ্বর অথবা প্রকৃতির বিধানে হস্তক্ষেপ মানুষের অনধিকার চর্চা, যার পরিণাম ভয়ঙ্কর ধ্বংসসাধক হবে ।</p>
<p class="Text">গৃহপালিত পশুদের মধ্যে কুকুর, বিড়াল, ঘোড়া, গাধা, উট এবং জঙ্গলী পশুদের মধ্যে শিয়াল প্রভৃতি অসংখ্য প্রকারের প্রাণী আছে যারা পরিবার-নিয়োজন করে না । কুকুর, বিড়াল, শূকর প্রভৃতি জন্তুর এক একবারে অনেক বাচ্চা হয় । কিন্তু জন্মনিরোধ না করায় তাদের সংখ্যা কি খুব বেড়ে গেছে ? তারা কি অনেক জায়গা দখল করে নিয়েছে ? তাদের সংখ্যা কে নিয়ন্ত্রণ করে ? যে তাদের সংখ্যা নিয়ন্ত্রণ করে, সেই মানুষের সংখ্যাও নিয়ন্ত্রণ করে ।</p>
<p class="Text">কাম-উপভোগ ও অপারেশন এবং গর্ভপাত করানোর দ্বারা শরীর স্বভাবতঃই দুর্বল হয়ে পড়ে এবং আয়ুও কমে যায় । সুতরাং শীঘ্র মৃত্যুমুখে পতিত হওয়ার দুটি অব্যর্থ উপায় হল— শারীরিক কামোপভোগ ও অপারেশন (বন্ধ্যাকরণ ইত্যাদি) এবং গর্ভপাত করানো । আশ্চর্য হল, মরতে না চাইলেও মরারই সমস্ত রকম উদ্যোগ করে চলেছে মানুষ ! নিজের ঘরে আগুন লাগিয়ে আনন্দে মত্ত হয়ে বলছে—আহা ! কী আলোই না হয়েছে যে হাতের এক-একটা রেখা পর্যন্ত স্পষ্ট দেখা যাচ্ছে । যখন অন্তিম পরিণতি আসবে, তখন চৈতন্য হবে !</p>
<p class="Text">মানুষের কাছে নিজের শরীর এবং টাকা-পয়সা—এই দুটিই অত্যন্ত প্রিয়, এই দুটিকেই সে অত্যন্ত গুরুত্ব দেয় । গর্ভপাত করালে শরীর খুবই দুর্বল হয়ে যায়, আর টাকাও খরচ হয়, তা সত্ত্বেও গর্ভপাতরূপ মহাপাপ লোকে করে— এ কত বড় অধঃপতনের চিহ্ন ! মানুষ টাকা-পয়সা সৃষ্টি করে, টাকা-পয়সা মানুষকে সৃষ্টি করে না । সেই টাকা-পয়সা খরচ করে তার উৎপাদক (মানুষ)-কে ধ্বংস করা কতখানি নির্বোধের কাজ !</p>
<p class="Text">গর্ভাধান-ক্ষমতা ব্যতীত পুরুষত্ব স্বীকৃত নয় এবং গর্ভধারণ ক্ষমতা ব্যতীত স্ত্রীত্বও স্বীকার করা হয় না । পুরুষত্বহীন পুরুষ এবং স্ত্রীত্বহীন স্ত্রী প্রকৃতপক্ষে স্বরূপহীন, নিঃসার । পুরুষ এবং স্ত্রীলোকের মধ্যে যে তত্ত্ব, যে সার রয়েছে তাকেই বর্তমানে নষ্ট করা হচ্ছে । পুরুষের মধ্যে পুরুষত্ব এবং স্ত্রীর মধ্যে স্ত্রীত্ব না থাকলে তারা শুধুমাত্র দুটি ভোগদেহ, মানুষ নয় । পুরুষ ভোগী হয়ে লম্পট এবং স্ত্রী ভোগ্যা হয়ে বেশ্যা হয়ে<br/>গেছে । পুরুষ পিতা না হয়ে লম্পট হয়ে যাবে, আর স্ত্রী মাতা না হয়ে বেশ্যা হয়ে যাবে এর চেয়ে বেশি অধঃপতন আর কী হতে পারে ? মানুষ যদি মানুষের জন্ম না দিতে পারে তো সে কেমন মানুষ  সে তখন এক নাটকীয় জীবমাত্র (যে অভিনয়মাত্র করে, বাস্তবে কিছু করে না) । তার থেকে পশুও ভালো, সে তো অপর পশুর জন্ম দেয় ।</p>
<p class="Text">গীতায় আসুরী সম্পদ বিশিষ্ট মানুষদের সম্পর্কে বলা হয়েছে— ‘<span class="char-style-override-3">কামোপভোগপরমা এতাবদিতি নিশ্চিতাঃ</span>’ (গীতা ১৬ ।১১) । </p>
<p class="Text">‘আসুরী সম্পদ-সম্পন্ন মানুষ পদার্থ সংগ্রহ এবং তার ভোগ করাতেই ব্যস্ত থাকে, আর ‘যা কিছু আছে, তা এইটুকুই’— এইরকম জেনে নিশ্চিত হয়ে থাকে ।’</p>
<p class="Text">আজকাল এইরকম আসুরভাব সম্পন্ন লোকেদের প্রাধান্য হয়েছে । তাদের ভাবনা এইরকম যে দেশ ধ্বংস হয় তো হোক না, আমরা তো সুখ ভোগ করে নিই আর সম্পদ সংগ্রহ করে নিই । এরা নিজের সুখের জন্য নিজের সন্তানকেও মেরে ফেলতে পারে । বর্তমানের সুখের ওপরেই তাদের নজর, ভবিষ্যতে দুঃখ পেতে হবে কিনা কে জানে ! পরলোকে কী ভয়ঙ্কর দুঃখ পেতে হবে তাতো বলারই নয়, ইহলোকেই কত দুঃখ পেতে হবে তারও কোনো চিন্তা নেই । যার মরা  নিশ্চিত তার (সেই সন্তানের) ভরসায় জন্ম-নিরোধ করিয়ে নেয়—কতদূর নির্বুদ্ধিতা ! এখন একটি কি দুটি সন্তান আছে, তারা যদি মরে যায় তো কী হবে— সে দিকেও ভাবনা নেই । </p>
<p class="Text">সন্তান-নিরোধ কার্যক্রমের ফলে মানুষের চরিত্রও নষ্ট হচ্ছে । যে সকল কৃত্রিম উপায়ে জন্ম নিরোধ হয় সেগুলির প্রচার-প্রসারের ফলে সমাজে ব্যভিচার বৃদ্ধি পাচ্ছে । কুমারী মেয়ে অথবা বিধবা নারীরা গর্ভনিরোধ বা পাতনের উপায় পেয়ে যাওয়ায় তাদেরও পতন হচ্ছে । সরকার যদি পরিবার-নিয়ন্ত্রণ করাতে চায় তাহলে উচিত হবে মানুষকে ভোগাসক্তির প্রতি উৎসাহিত না করে তাদের সংযম পালন বা ব্রহ্মচর্য রক্ষার দিকে উৎসাহ দেওয়া । মানুষের মধ্যে আগে থেকেই ভোগাসক্তির আগুন লেগে আছে, তার ওপর এখন বন্ধ্যাকরণ, নিরোধ প্রভৃতি কৃত্রিম উপায়ের প্রচারের দ্বারা সেই আগুনে ঘৃতাহুতি দেওয়া কি উচিত ? যদি সংযম, ব্রহ্মচয প্রভৃতির প্রচার করা যায় তো মানুষের স্বাস্থ্যেরও উন্নতি হবে, তারা ভোগী, প্রমাদযুক্ত, চরিত্রহীন, অকর্মণ্য না হয়ে সচ্চরিত্র এবং পরিশ্রমী হবে, যার ফলে দেশ ভিতর থেকে অন্তঃসারশূন্য না হয়ে দৃঢ় ভিত্তিতে প্রতিষ্ঠিত হবে । ভেবে দেখুন, চরিত্র মূল্যবান না টাকা-পয়সা বেশি মূল্যবান ? বহুলোক ধর্মের জন্য প্রাণ পর্যন্ত পরিত্যাগ করেছে, তাহলে ধর্ম মূল্যবান না শরীর ?(১)</p>
<p class="Footnotes para-style-override-5"> (১) ন জাতু কামান্ন ভয়ান্ন লোভাদ্ধর্মং ত্যজেৎ জীবিতস্যাপি হেতোঃ ।</p>
<p class="Footnotes para-style-override-5">    নিত্যো ধর্মেঃ সুখদুঃখে ত্বনিত্যে জীবো নিত্যো হেতুরস্য ত্বনিত্যঃ ॥ </p>
<p class="Footnotes para-style-override-6">(মহাভারত, স্বর্গারোহণপর্ব ৫ ।৬৩)</p>
<p class="Footnotes">কামের জন্য, ধনের জন্য, লোভের জন্য অথবা প্রাণ বাঁচানোর জন্যও ধর্মকে ত্যাগ করবে না, কারণ ধর্ম নিত্য এবং সুখ-দুঃখ অনিত্য । এই রকমেই জীবাত্মা নিত্য কিন্তু তার বন্ধনের কারণ (আসক্তি) অনিত্য ।</p>
<p class="Text">ইংরেজীতে একটি প্রসিদ্ধ উক্তি আছে—‘অর্থ গেছে, তো কিছুই যায়নি, স্বাস্থ্য গেছে তো কিছু গেছে, চরিত্র গেছে তো সবকিছুই গেছে ।’—চরিত্র নষ্ট হওয়ার চেয়ে বেশি সর্বনাশ দেশের আর কী হতে পারে ?</p>


<p class="Page-Break"> </p>
<p class="Heading" id="toc_marker-6">রাজার (শাসকের) কর্তব্য</p>
<p class="Text">সামাজিক ব্যবস্থার ওপর সমাজের অধিকার, রাজার (শাসক বা সরকারের) নয় । সেইজন্য সমাজের নিয়ম রচনা রাজার কর্তব্যের মধ্যে পড়ে না । বিবাহ, কেনা-বেচা, জীবিকা, সন্তানোৎপত্তি, বর্ণাশ্রমধর্মের  পালন প্রভৃতি প্রজার ধর্ম । প্রজার ধর্মের ওপরে হস্তক্ষেপ রাজার কর্তব্য নয় । রাজা যদি এর ওপরে হস্তক্ষেপ করেন তো তা অন্যায় । রাজার প্রধান কর্তব্য প্রজাকে রক্ষা করা এবং তাকে বলপূর্বক ধর্মপালন করানো । </p>
<p class="Text">কেউ যাতে ধর্মের উল্লঙ্ঘন না করে সেইজন্য ধর্মপালন করানো রাজার অধিকার কিন্তু ধর্মশাস্ত্রের বিরুদ্ধে আইন তৈরী করা রাজার পক্ষে ঘোর অন্যায় ।  হিন্দু একটির বেশি বিবাহ করতে পারবে না, এত বয়সে বিবাহ করবে, দুইয়ের থেকে বেশি সন্তানের জন্ম দিতে পারবে না ইত্যাদি ইত্যাদি—এই জাতীয় আইন রচনার অধিকার রাজার নেই । রাজার কর্তব্য নিজের রাজ্যে জাত প্রত্যেক ব্যক্তির জীবনধারণের ব্যবস্থা করা, তার জন্ম নেওয়া বন্ধ করা নয় । নিজের ধর্ম, বর্ণ, আশ্রম, জাতি প্রভৃতি অনুসারে আচরণ করা প্রজার অধিকার । যদি প্রজা ধর্ম, বর্ণাশ্রম প্রভৃতির মর্যাদা লঙ্ঘন করে বিরুদ্ধ পথে চলে তো তাকে শাসন করে যথার্থ নিয়মের পথে চালনা করা রাজার কর্তব্য ।</p>
<p class="Shlok">এষ রাজ্ঞাং পরো ধর্মো হ্যার্তানামার্তিনিগ্রহঃ ॥</p>
<p class="Text-Right">(ভাগবত ১ ।১৭ ।১১)</p>
<p class="Text">‘রাজাদের পরম ধর্ম হল দুঃখীদের দুঃখ দূর করা ।’</p>
<p class="Shlok">রাজ্ঞো হি পরমো ধর্মন্স্ব ধর্মস্থানুপালনম্ ।</p>
<p class="Shlok">শাসতোঽন্যান্ যথাশাস্ত্রমনাপদু্যৎ পথানিহ ॥</p>
<p class="Text-Right">(ভাগবত ১ ।১৭ ।১৬)</p>
<p class="Text">‘আপৎকাল ব্যতীত অন্য সময়ে সামাজিক ন্যায় ধর্মের মর্যাদা উল্লঙ্ঘনকারীকে শাস্ত্রানুসারে দণ্ডদান এবং ধর্মরত ব্যক্তিদের পালন করা রাজাদের পরম ধর্ম ।’</p>
<p class="Shlok">  য  উদ্ধরেৎ  করং  রাজা   প্রজা   ধর্মেষ্বশিক্ষয়ন্ ।</p>
<p class="Shlok">  প্রজানাং শমলং ভুঙ্ক্তে ভগং চ  স্বং জহাতি সঃ ॥</p>
<p class="Text-Right">(ভাগবত ৪ ।২১ ।২৪)</p>
<p class="Text">‘যে রাজা প্রজাকে ধর্মপথের শিক্ষা না দিয়ে কেবল তাদের কাছ থেকে কর আদায়েই নিরত থাকেন, তিনি কেবল প্রজাদের পাপের ভাগী হন এবং নিজের ঐশ্বর্য থেকেও ভ্রষ্ট হন ।’</p>
<p class="Shlok">শ্রেয়ঃ প্রজাপালনমেব রাজ্ঞো যৎ সাম্পরায়ে সুকৃতাৎ ষষ্ঠমংশম্ ।</p>
<p class="Shlok">হর্তান্যথা হৃৎপুণ্যঃ প্রজানামরক্ষিতা করহারোঽঘমত্তি॥</p>
<p class="Text-Right">(ভাগবত ৪ ।২০ ।১৪)</p>
<p class="Text">‘প্রজাপালনেই রাজার পরম কল্যাণ । এর দ্বারা তিনি পরলোকে প্রজাদের পুণ্যের ষষ্ঠ অংশ লাভ<br/>করেন । এর বিপরীতে যে রাজা প্রজাদের রক্ষা করেন না কিন্তু তাদের কাছ থেকে কর গ্রহণ করেন, তাঁর সমস্ত পুণ্যই প্রজারা হরণ করে নেয় এবং পরিবর্তে তাঁকে প্রজাদের পাপের ভাগী হতে হয় ।’</p>
<p class="Shlok">যস্য রাষ্ট্রে প্রজাঃ সর্বাস্ত্রস্যন্তে সাধ্ব্যসাধুভিঃ ।</p>
<p class="Shlok">তস্য মত্তস্য নশ্যন্তি কীর্তিরায়ুর্ভগো গতিঃ ॥</p>
<p class="Text-Right">(ভাগবত ১ ।১৭ ।১০)</p>
<p class="Text">‘যে রাজার রাজ্যে দুর্বৃত্তদের উপদ্রবে সকল প্রজা ত্রস্ত থাকে সেই মত্ত রাজার কীর্তি, আয়ু, ঐশ্বর্য এবং পরলোকের শুভ গতি নষ্ট হয়ে যায় ।’</p>
<p class="Shlok">জাসু রাজ প্রিয় প্রজা দুখারী ।</p>
<p class="Shlok">সো নৃপু অবসি নরক অধিকারী॥</p>
<p class="Text-Right">(শ্রীশ্রীরামচরিতমাসন, অযোধ্যাকাণ্ড ৭১ ।৩)</p>
<p class="Text">প্রজাদের শাসক রাজা এবং রাজার শাসক বীতরাগ সন্ত মহাত্মাগণ । ধর্ম এবং ধর্মাচার্যগণের ওপর রাজার শাসন চলে না । তাদের শাসন করতে যাওয়া রাজার পক্ষে ঘোর অন্যায় । ধর্ম এবং ধর্মাচাযগণের শাসন রাজার ওপর থাকা উচিত । রাজার ওপর তাঁদের শাসন না থাকলে রাজা উচ্ছৃঙ্খল হয়ে যাবেন । নির্বোধ রাজাই তাঁদের ওপরে নিজের শাসন চালাতে চান, তাঁদের আদেশ দিতে চান । কারণ তাঁর ধারণা হয় যে বুদ্ধি কেবল তাঁর নিজেরই আছে । অন্য কেউ যে বুদ্ধিমান হতে পারে একথা তাঁর মাথায় ঢোকে না ।’</p>
<p class="Text">পূর্বকালে আমাদের দেশে রাজারা রাজ্যশাসন করতেন ঠিকই, কিন্তু তাঁরা মুনি-ঋষিদের কাছ থেকে পরামর্শ নিতেন । কারণ বীতরাগ পুরুষদের কাছেই সৎপরামর্শ পাওয়া যেতে পারে, ভোগী পুরুষদের কাছে নয় । এইজন্য আইন রচনার অধিকার বীতরাগ ব্যক্তিদেরই ছিল । মহারাজ দশরথ এবং ভগবান শ্রীরামও প্রত্যেক কাজে মহামুনি বশিষ্ঠের সম্মতি নিতেন এবং তাঁর আজ্ঞানুসারে সব কাজ করতেন । কিন্তু আজকালকার শাসকেরা সন্তদের সম্মতি নেওয়া তো দূরস্থান, উপরন্তু তাঁদের তিরস্কার, অপমান পর্যন্ত করে । যে শাসক নিজে ভোটের লোভে স্বার্থে লিপ্ত থাকে, তার তৈরী আইন ঠিক হবে কী করে ? ধর্মহীন রাজনীতি বিধবা, আর নীতিহীন ধর্মও বিধুর (অক্ষম) । এইজন্য ধর্ম ও রাজনীতি—উভয়ের একসঙ্গে চলা উচিত, তবেই শাসন সুশাসন হবে । সুশাসনের দৃষ্টান্ত মহারাজ অশ্বপতির এই উক্তি থেকে পাওয়া যাবে—</p>
<p class="Shlok">ন মে স্তেনো জনপদে ন কদর্য ন মদ্যপঃ ।</p>
<p class="Shlok">নানাহিতাগ্নির্নাবিদ্বান্ন স্বৈরী স্বৈরিণী কুতঃ ॥</p>
<p class="Text-Right">(ছান্দোগ্য. ৫ ।১১ ।১৫)</p>
<p class="Text">‘আমার রাজ্যে না আছে কোনো চোর, না কৃপণ, না মদ্যপ, না অনাহিতাগ্নি (অগ্নিহোত্রের অনুষ্ঠান করে না এমন ব্যক্তি), না কোনো অবিদ্বান (অশিক্ষিত), না কোনো পরস্ত্রীকামুক, তাহলে অসতী স্ত্রীলোক আসবে কোথা থেকে ?’</p>
<p class="Text">যারা ভোটের জন্য নিজেদের মধ্যে লড়াই করে, প্রবঞ্চনার আশ্রয় নেয়, হিংসা করে, মানুষকে টাকা দিয়ে ভুলিয়ে ভালিয়ে ভোট নেয়, তাদের কাছে কি আশা করা যায় যে, তারা ন্যায়ের শাসন প্রবর্তন করবে ? নেতারা ভোট নেওয়ার জন্য আসেন, কিন্তু ভোট পেয়ে যাওয়ার পরে সাধারণ মানুষ কেমন আছে সে বিষয়ে চিন্তাও করেন না । ভোট পাওয়ার জন্য খুব মোটরগাড়ি ছুটাবেন, তৈল খরচ করবেন, লাখ-কোটি টাকা খরচ করবেন, নিজের এবং জনসাধারণের সময় নষ্ট করবেন, কিন্তু ভোট পেয়ে গেল পরে আর একবারও এসে জিজ্ঞেস করবেন না যে, ভাই, তোমাদের সাহায্যে আমি ভোট পেয়েছি, তোমাদের ঘরে কোনো অসুবিধা নেই তো ? তোমাদের দিন কীভাবে চলছে ? আগেকার দিনে রাজারা রাজ্য শাসন করতেন বটে কিন্তু তাঁরা রাজ্যের সম্পদকে নিজের সম্পদ না মনে করে প্রজাদের সম্পদ বলেই মনে করতেন । প্রজাদের কল্যাণেই তা ব্যয় করতেন । প্রজাদের মঙ্গলসাধনের জন্যই তাদের কাছে কর নিতেন ।  সূর্যবংশীয় রাজাদের সম্পর্কে কালিদাস লিখেছেন —</p>
<p class="Shlok">প্রজানামেব ভূত্যর্থং সতাভ্যো বলিমগ্রহীৎ ।</p>
<p class="Shlok">সহস্রগুণমুত্স্রষ্টুমাদত্তে হি রসং রবিঃ ॥</p>
<p class="Text-Right">(রঘুবংশ ১ ।১৮)</p>
<p class="Text">‘রাজা প্রজাদের মঙ্গলের জন্যই তাদের কাছ থেকে কর গ্রহণ করতেন, যেমন সূর্যদেব পৃথিবী থেকে রস গ্রহণ করেন তা সহস্রগুণে ফিরিয়ে দেওয়ার জন্য ।’</p>
<p class="Text">যখন রাজাদের মধ্যে স্বার্থভাব এসে গেল এবং তারা প্রজাদের সম্পত্তি নিজেরাই উপভোগ করতে শুরু করলেন তখন পরম্পরাক্রমে বহু বর্ষ ধরে পাওয়া রাজ্যও তাদের রইল না । এখন মিথ্যা-কপটাচার ইত্যাদির জোরে জিতে এসে নেতারা ভাবেন, আমরা তো পাঁচ বছর থাকব গদিতে, তার পরে কী হবে তার কোনো ভরসা নেই, সুতরাং যত সম্ভব জমিয়ে নিতে হবে, তাতে দেশ যদি দরিদ্র হয় তো হোক । তারা এই ভেবে নীতি নির্ধারণ করেন যে ধনীদের ধন কীভাবে নষ্ট হবে ? একথা ভাবেন না যে সকলেই কীভাবে ধনী হতে পারে ? মহাভারতে আছে —</p>
<p class="Shlok">যথা মধু সমাদত্তে রক্ষন্ পুষ্পাণি ষট্পদন্ ।</p>
<p class="Shlok">তদ্বদর্থান্ম নুষ্যেভ্য আদদ্যাদবিহিংসয়া ॥</p>
<p class="Text-Right">(মহাভারত, উদ্যোগপর্ব, ৩৪ ।১৭)</p>
<p class="Text">‘যেমন ভ্রমর ফুলকে নষ্ট না করে তার থেকে মধু সংগ্রহ করে তেমনভাবেই রাজাও প্রজাকে কষ্ট না দিয়ে তাদের কাছ থেকে অর্থ সংগ্রহ করবেন । </p>
<p class="Text">কিন্তু বর্তমানে সরকার ধনীদের ধন হরণ করার জন্য তাদের ঘরে এবং দোকানে হানা দেয় যেন ডাকাতি করতে নেমেছে, আর ধনীরাও ট্যাক্সের হাত থেকে বাঁচার জন্য বিভিন্ন প্রকারের ফাঁকিবাজির আশ্রয় নেয় । দুই প্রক্ষই দেশের মঙ্গলের কথা চিন্তাই করে না যে এর পরে দেশের অবস্থা কী হবে ? সরকার যদি ধনীদের কাছ থেকে জোর করে ধন হরণ করার চেষ্টা করে তাহলে ধনীদের মধ্যেও ধন লুকিয়ে রাখার প্রবৃত্তি দেখা দেবে । তাই সরকারের উচিত ধনীদের সম্পদ অপহরণ না করে তাদের মধ্যে উদারতা, পরোপকারের ভাব জাগ্রত করা । এটা করা সম্ভব কেবলমাত্র বীতরাগ পুরুষের পক্ষেই ।’</p>
<p class="Text">বর্তমানের রাজনীতি শুধু পারস্পরিক সংঘর্ষের জনক । আমায় ভোট দাও, ওই পাটিকে ভোট দিও না, ও ভালো না—এইরকমের প্রচার থেকে সংঘর্ষ সৃষ্টি হয় । ভোট পদ্ধতিতে মূর্খতারই প্রাধান্য । যে সমাজে মূর্খদের প্রাধান্য থাকে, সেখানেই ভোটপ্রণালী চালু করা হয় । মহাত্মা গান্ধীরও একটি ভোট আবার ভেড়া-চরায় যে তারও একটিই ভোট । সজ্জনেরও এক ভোট, দুর্জনেরও এক ভোট । এইরকম সাম্য মূর্খদের মধ্যেই<br/>হয় । ‘<span class="char-style-override-3">অঁধের নগরী চৌপট রাজা । টকে সের ভাজী টকে সের খাজা ॥</span>’ ভোটে প্রবঞ্চনাও হয়ে থাকে । যার জোর আছে, সে নিজের মতো করে ভোট করে । ভোট পাওয়ার জন্য বিধর্মীদের পক্ষ নেয়, অসামাজিক ব্যক্তিদের পক্ষ নেয়, অপরাধীদের সাহায্য নেয় । এই সব কথা কারোরই অজানা নয় ।</p>
<p class="Text">প্রকৃতপক্ষে ভোট দেওয়ার, সরকার নির্বাচন করার অধিকার কেবল সেই পুরুষদেরই আছে যারা প্রকৃত সমাজসেবী, ত্যাগী, ধর্মাত্মা, সদাচারী এবং পরোপকারী । তাঁদের মধ্যেও বিশেষ অধিকার কেবল জীবঃ্ুক্ত, তত্ত্বজ্ঞ মহাপুরুষদের । মা যখন কোনো কাজ করেন, তিনি বালক পুত্রের পরামর্শ নেন না, কারণ সে তখনও অবোধ । কিন্তু বর্তমান ভোট প্রণালীতে যদি বুদ্ধিমানের সংখ্যা হয় নিরানব্বই আর মূর্খদের সংখ্যা হয় একশো, তো এক ভোট বেশি হওয়ার কারণে মূর্খের জয় হবে, বুদ্ধিমান হেরে যাবে  যদিও বাস্তবে একশো মূর্খ মিলিত হয়েও একজন বুদ্ধিমানের সমকক্ষ হবে না ।(১)</p>
<p class="Footnotes para-style-override-5">(১) চন্দনকী চুটকী ভলী, গাড়ী ভলৌ ন কাঠ |</p>
<p class="Footnotes para-style-override-5">   বুদ্ধিমান একহি ভলৌ, মূরখ ভলৌ ন সাঠ ॥</p>
<p class="Footnotes">অর্থাৎ গাড়ি ভর্তি আজেবাজে কাঠের চাইতে এক টুকরো চন্দনকাঠও ভালো <span class="char-style-override-7">—</span>যেমন অনেক মূর্খের চাইতে একজন বুদ্ধিমান ব্যক্তি |</p>
<p class="Text">বর্তমান ভোট প্রণালী অনুসারে যার সংখ্যা বেশি হয়, সেই জয়ী হয় এবং রাজ্যশাসন করে, আর যার সংখ্যা কম হয় সে হেরে যায় । চিন্তা করুন, সমাজে কাদের সংখ্যা বেশি—বিদ্বানদের না মূর্খদের ? সজ্জনদের সংখ্যা বেশি না দুর্জনদের ? বিশ্বাস-রক্ষাকারীর সংখ্যা বেশি না বিশ্বাসঘাতকদের ? অধ্যাপকদের সংখ্যা বেশি না ছাত্রদের ? যাদের সংখ্যা বেশি হবে, তারাই ভোটে জিতবে আর দেশ শাসন করবে । তাহলে দেশের অবস্থা কী হবে—ভেবে দেখুন !</p>


<p class="Page-Break"> </p>
<p class="First-End-Page" id="toc_marker-7" xml:lang="en-GB">শেষ পাতা</p>

