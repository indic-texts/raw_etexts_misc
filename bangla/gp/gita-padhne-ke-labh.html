
<p class="First-End-Page para-style-override-1" id="toc_marker-1" xml:lang="en-GB">প্রথম পাতা</p>
<p class="Titel-Page---Shri-Hari">॥ শ্রীহরিঃ॥</p>
<p class="Title-Page---Book-Name">গীতা-পাঠের সুফল</p>
<p class="Title-Page---Book-Name-Hindi">गीता पढ़नेके लाभ - बंगला</p>
<p class="Title-Page---Tavmev-Mata--pita"> </p>
<p class="Title-Page---Tavmev-Mata--pita">ত্বমেব মাতা চ পিতা ত্বমেব</p>
<p class="Title-Page---Tavmev-Mata--pita">ত্বমেব বন্ধুশ্চ সখা ত্বমেব ।</p>
<p class="Title-Page---Tavmev-Mata--pita">ত্বমেব বিদ্যা দ্রবিণং ত্বমেব</p>
<p class="Title-Page---Tavmev-Mata--pita">ত্বমেব সর্বং মম দেবদেব ॥</p>
<p class="Title-Page---Tavmev-Mata--pita"> </p>
<p class="Title-Page---Author-Name">শ্রদ্ধেয় শ্রী জয়দয়ালজী গোয়েন্দকা</p>
<p class="Title-Page---Gita-Seva-Trust">গীতা সেবা ট্রাস্ট</p>


<p class="Page-Break"> </p>
<p class="Heading" id="toc_marker-2">গীতা-পাঠের সুফল</p>
<p class="Text">শ্রীমদ্ভগবদ্গীতা একটি অত্যন্ত রহস্যময় এবং মহত্ত্বপূর্ণ সার্বভৌম গ্রন্থ— আধ্যাত্মিক শক্তির আকর-স্বরূপ । এটি স্বয়ং শ্রীভগবানের মুখনিঃসৃত বাণী, তাঁর হৃদয়ানুভূতির বহিঃপ্রকাশ । এর মহত্ব বর্ণনা করার ক্ষমতা বাক্ বা ভাষার নেই । অপরিমিত এর মহিমা—যা কেউই প্রকৃতপক্ষে ভাষায় প্রকাশ করতে পারে না । শেষনাগ, শিব, গণেশ বা সূর্যদেবও এর মাহাত্ম্য সম্পূর্ণরূপে বলে উঠতে পারেন না, মানুষের আর কী কথা ? ইতিহাস-পুরাণাদি গ্রন্থসমূহের বিভিন্ন স্থানে এর মহিমা কীর্তিত হয়েছে, কিন্তু সেগুলি সব একত্রিত করলেও একথা বলা যাবে না যে, গীতার মহিমা এতখানিই, কারণ এর মহিমার কোনো পার নেই ।</p>
<p class="Text">গীতা আনন্দামৃতরসের এক অসীম উদ্বেল সমুদ্র । এর মধ্যে ভাব এবং অর্থের এমনই গভীরতা এবং ব্যাপকতা রয়েছে যে মানুষ যতবারই এর মধ্যে নিমগ্ন হয় ততবারই নতুন আনন্দ লাভ করে মোহিত, প্রমুদিত হয়ে ওঠে । বাস্তব জগতের সমুদ্রে বহুবিধ রত্ন বিদ্যমান, তাই সমুদ্রকে রত্নাকর বলা হয় । কিন্তু সেখানে ডুব দিলে প্রতিবারই যে রত্ন পাওয়া যাবে এমন কোনো নিশ্চয়তা নেই । কিন্তু গীতারূপ এই দিব্য রসামৃতের সমুদ্রে যে ডুব দেয়, সে কখনওই খালি হাতে উঠে আসে না । এর সরস অর্থের মধুর আস্বাদ যতই গ্রহণ করা যায়, তা নিত্যই নতুনরূপে প্রতিভাত হয় । রসিকশেখর শ্যামসুন্দরের এই রসপূর্ণ বাণী এমনই স্বাদু ও মাদকতাময় যে, একবার যে ব্যক্তি এই অমৃতের একটি বিন্দুও লাভ করে, এর প্রতি তার আকর্ষণ উত্তরোত্তর বেড়েই চলে ।</p>
<p class="Text">গীতার বক্তব্য সর্বজনগ্রাহ্য, তাই এটি একটি প্রামাণ্য গ্রন্থরূপে অলৌকিকত্বের দাবিদার । এত অল্প পরিসরে যোগ-ভক্তি-জ্ঞানের তত্ত্বসমূহের এমন সুমহৎ সন্নিবেশ পৃথিবীর প্রচলিত ভাষাসমূহের মধ্যে অন্যত্র কোথাও পাওয়া যাবে না । সমগ্র বেদের সার-সংগ্রহ করা হয়েছে এই গ্রন্থে । এর সংস্কৃত অত্যন্ত সরল এবং সরস, মধুর এবং রুচিকর । ভাষা সহজ, সরল ঠিকই, কিন্তু গভীর রহস্যের দ্যোতনায় তা পরিপূর্ণ । আপাতদৃষ্টিতে এমন সুখপাঠ্য, সুখবোধ্য ভঙ্গীতে লিখিত ধর্মতত্ত্বের গ্রন্থ পৃথিবীর আর কোনো ভাষাতেই পাওয়া যাবে না । সামান্য অনুশীলনেই এর সাধারণ অর্থ বোঝা সম্ভব কিন্তু এর মর্মার্থ এতই গভীর,এতই গূঢ় যে, সারাজীবন নিরন্তর চর্চা করে চললেও এর অন্ত পাওয়া যায় না, পরন্তু প্রতিদিন নতুন নতুন ভাব আবিষ্কৃত হতে থাকে, যার ফলে এটি চির নবীনই থেকে যায় ।</p>
<p class="Text">সর্বধর্মের সার তত্ত্বই গীতার মধ্যে নিহিত আছে । গীতার মধ্যে যে সূক্ষ্ম এবং উচ্চমানের যুক্তিবিচার দেখা যায় তা পৃথিবীর অন্য কোনো গ্রন্থেই নেই । গীতার সঙ্গে তুলনায় অবশিষ্ট সমগ্র জগতের জ্ঞানভাণ্ডারই তুচ্ছ বলে প্রতিভাত হয় । বর্তমান সময়েও গীতা শিক্ষিত-অশিক্ষিত, ভারতীয়-অভারতীয় সকল সমাজের সকল সম্প্রদায়ের জন্য একান্ত উপযোগী গ্রন্থ । গীতার মধ্যে যে অপূর্ব ঐক্য এবং সাম্যের উপদেশ দেওয়া হয়েছে, তা আর কোথাও দেখা যায় না । বিন্দুতে সিন্ধু-দর্শনের মতো ক্ষুদ্র আয়তনের মধ্যে অনন্ত তত্ত্ব-রহস্যের সন্নিবেশ অন্য কোনো গ্রন্থেই নেই ।</p>
<p class="Text">গীতার উপদেশ অত্যন্ত উচ্চকোটির । গীতার মধ্যে সর্বশ্রেষ্ঠ জ্ঞান, সর্বোচ্চ ভক্তি এবং সর্বশ্রেষ্ঠ নিষ্কামভাবের কথা বলা হয়েছে । এইজন্যই গীতার উপদেশসমূহ বিচার করলে স্বভাবতঃই মানুষের মনে হয় যে এই গ্রন্থ মনুষ্যরচিত হতে পারে না ।</p>
<p class="Text">গীতা এক উচ্চস্তরের দর্শনশাস্ত্রও বটে । অসাধারণ সব দার্শনিক সিদ্ধান্ত-রত্নের এটি সাগরস্বরূপ । এর অধ্যয়নের দ্বারা নিত্য-নূতন উচ্চ-উচ্চ ভাব হৃদয়ে জেগে উঠতে থাকে, নব নব আনন্দের রসধারা-প্রবাহে চিত্ত নিমগ্ন হয় । শ্রদ্ধা এবং প্রেমের সঙ্গে গান করলেও গীতা থেকে এমনই রস পাওয়া যায়, যার কাছে সংসারের সমস্ত রসই বিস্বাদ বলে বোধ হয় । </p>
<p class="Text">মানুষকে অত্যন্ত নীচ অবস্থা থেকে ক্রমশঃই উন্নত করে তুলে একেবারে পরম পদে আরূঢ় করানোর ক্ষমতা আছে এই অনুপম প্রভাবশালী গীতা-শাস্ত্রের । দুশ্চিন্তা, সংশয় এবং শোকে মগ্ন মানুষ যখন কোনো পথের সন্ধান পায় না, তখন সে গীতার শ্লোকসমূহের অর্থ এবং ভাবের অনুধ্যান করলে নিশ্চিন্ত, নিঃসংশয় শোকহীন হয়ে প্রসন্নতা ও শান্তি লাভ করে ।</p>
<p class="Text">গীতার মধ্যে এমন অনেক শ্লোক আছে যেগুলির মধ্যে যে কোনো একটি শ্লোক অথবা তার একটি চরণেরও অর্থ এবং ভাব যদি কেউ যথাযথভাবে নিজের বোধে গ্রহণ করতে পারে এবং তদনুযায়ী নিজের জীবনপথে চলতে পারে, তাহলে সে অবশ্যই উদ্ধার লাভ করবে । গীতাতে মানুষমাত্রেরই অধিকার আছে । ভগবান শ্রীকৃষ্ণ স্বয়ং বলেছেন—</p>
<p class="Shlok">যে মে মতমিদং নিত্যমনুতিষ্ঠন্তি মানবাঃ ।</p>
<p class="Shlok">শ্রদ্ধাবন্তোঽনসূয়ন্তো মুচ্যন্তে তেঽপি কর্মভিঃ ॥</p>
<p class="Text-Right">(গীতা ৩ ।৩১)</p>
<p class="Text">‘যে সকল মানুষই অসূয়াশূন্য (দোষদৃষ্টিরহিত) এবং শ্রদ্ধাযুক্ত হয়ে আমার এই সিদ্ধান্ত অনুসরণ করে, তারাই সকলপ্রকার কর্মবন্ধন থেকে মুক্ত হয়ে যায় ।’</p>
<p class="Text">এখানে ভগবান ‘<span class="char-style-override-1">মানবাঃ</span>’ শব্দটির প্রয়োগ করে একথা স্পষ্ট করে দিয়েছেন যে, এটি কোনো জাতিবিশেষ বা ব্যক্তিবিশেষের জন্য নির্দিষ্ট নয়, এতে মনুষ্যমাত্রেরই অধিকার । প্রত্যেক বর্ণ, আশ্রম, জাতি, ধর্ম এবং সমাজের মানুষ গীতার অধ্যয়নের দ্বারা নিজের কল্যাণ সাধন করতে পারে ।</p>
<p class="Text">আধ্যাত্মিক দিক থেকেও সমগ্র মানবজাতির উপর গীতার বিশাল প্রভাব দেখা যায় । ভগবান শ্রীকৃষ্ণ হিন্দু জাতির মধ্যে অবতীর্ণ হয়েছিলেন, এই কারণে লোকে প্রায়শঃই গীতাকে হিন্দুদের ধর্মগ্রন্থ বলেই মনে করে, কিন্তু প্রকৃতপক্ষে এটি কেবলমাত্র হিন্দুদের জন্যই নয় পরন্তু খৃষ্টান, মুসলিম প্রভৃতি সকল ধর্মাবলম্বী তথা ধর্মে অবিশ্বাসী মানুষদের জন্যও কল্যাণপথ প্রদর্শক আলোকদানকারী সূর্যস্বরূপ । কেবলমাত্র ভারতবর্ষে বসবাসকারীদের জন্যই নয়, সমগ্র পৃথিবীর অধিবাসীদের জন্যই ভগবান শ্রীকৃষ্ণ এই গীতা উপদেশ করেছেন । মানুষের তো কথাই নেই, দেবতা, গন্ধর্ব, যক্ষ, রাক্ষস প্রভৃতি যত বুদ্ধিমান প্রাণী আছে তাদের সকলের জন্যই এটি এক কল্যাণময় ভাণ্ডার ।</p>
<p class="Text">কেউ কেউ বলে থাকেন, গীতা কেবল সন্ন্যাসীদের জন্য, কিন্তু তা ভুল ধারণা, কারণ অর্জুন তো বলেইছিলেন যে গুরুজনদের হত্যা না করে আমি ভিক্ষান্ন গ্রহণ করাই শ্রেয়ঃ বলে মনে করি (গীতা ২ ।৫), কিন্তু ভিক্ষান্নে জীবনধারণ ক্ষত্রিয়ের ধর্ম নয়, সন্ন্যাসীর ধর্ম । সুতরাং অর্জুন গৃহস্থাশ্রম ত্যাগ করে সন্ন্যাস গ্রহণ করে ভিক্ষা দ্বারা জীবনধারণই ভালো বলে মনে করেছিলেন— একথা বলা যেতে পারে । কিন্তু ভগবান তাঁর এই বুদ্ধির নিন্দা করে বলেছিলেন, ‘ক্ষত্রিয়ের পক্ষে ধর্মযুদ্ধ অপেক্ষা অধিক শ্রেয়স্কর আর কিছুই নেই’ (গীতা ২ ।৩২) এবং তাঁকে ধর্মযুদ্ধেই নিযুক্ত করেছিলেন । অর্জুন গৃহস্থ ছিলেন এবং গীতার উপদেশ শোনার পরেও সারাজীবন গৃহস্থই থেকে গেছিলেন । এথেকে ‘গীতা কেবল সন্ন্যাসীদের জন্য’ একথা সিদ্ধ হয় না, বরং গীতা সন্ন্যাসী-গৃহস্থ সকলের জন্যই— এই রকমই সিদ্ধান্ত করতে হয় ।</p>
<p class="Text">অতএব গীতাশাস্ত্র সকলের জন্যই ইহলোক এবং পরলোক— উভয়তেই কল্যাণ বিধান করে থাকে এই কারণে এটি সকলের পক্ষেই সর্বশ্রেষ্ঠ ধর্মগ্রন্থরূপে বিবেচিত হতে পারে । এজন্য সকলেরই উচিত গীতার অর্থ এবং ভাব অনুধাবন করে এটি অধ্যয়ন করা । মানুষের শরীর, বাক্য, মন এবং বুদ্ধি— সবকিছুই গীতাপাঠের ফলে ক্রমশন্ উন্নত হতে থাকে— একথা যাঁরা নিজেদের জীবনে এর অনুশীলন করেছেন তাঁরাই বলে থাকেন । এছাড়া ইহলোকে ধন, জন, বল, মান এবং প্রতিষ্ঠা এবং পরলোকে নিঃশ্রেয়স লাভ গীতানুশীলনের দ্বারা হয়ে থাকে ।</p>
<p class="Text">গীতার অধ্যয়ন-অধ্যাপন এবং গীতোক্ত ভগবদুপদেশের অনুসরণের ফলে অনেক মুনি-ঋষি এবং অর্জুন, সঞ্জয় প্রভৃতি গৃহস্থগণ উত্তম গতি লাভ করেছেন তথা শ্রীশঙ্করাচার্যজী, শ্রীরামানুজাচার্যজী, শ্রীজ্ঞানেশ্বরজী প্রমুখ মহাত্মাগণ লৌকিক এবং পারমার্থিক সর্বোচ্চ পদে প্রতিষ্ঠিত হয়েছিলেন এবং মহাত্মা গান্ধী, লোকমান্য তিলক আদিও বিপুল সম্মান লাভ করেছিলেন । সুতরাং গীতার অধ্যয়ন, অধ্যাপন এবং গীতার শিক্ষাকে নিজের জীবনে অনুসরণ করলে মানুষ ইহলোক এবং পরলোক উভয় স্থানেই শ্রেয় লাভ করে ।</p>
<p class="Text">যার ঈশ্বরভক্তি এবং গীতা-শ্রবণের রুচি আছে, এমন যে কোনো ব্যক্তিরই এতে অধিকার আছে । এইরকম অধিকারী ব্যক্তিকে যিনি গীতা শ্রবণ করান, তিনি মুক্ত হয়ে যান । তিনি ঈশ্বরের অত্যন্ত প্রিয় হয়ে ওঠেন । ভগবান বলেছেন—</p>
<p class="Shlok">য ইমং পরমং গুহ্যং মদ্ভক্তেষ্বভিধাস্যতি ।</p>
<p class="Shlok">ভক্তিং ময়ি পরাং কৃত্বা মামেবৈষ্যত্যসংশয়ঃ ॥</p>
<p class="Text-Right">(গীতা ১৮ ।৬৮)</p>
<p class="Text">‘যে ব্যক্তি আমার প্রতি একান্ত প্রেম যুক্ত হয়ে এই পরম রহস্যময় গীতাশাস্ত্র আমার ভক্তদের নিকট বিবৃত করবে, সে আমাকেই প্রাপ্ত হবে এতে কোনো সন্দেহ নেই ।’</p>
<p class="Shlok">ন চ তস্মান্মনুষ্যেষু কশ্চিেন্ম প্রিয়কৃত্তমঃ ।</p>
<p class="Shlok">ভবিতা ন চ মে তস্মাদন্যঃ প্রিয়তরো ভুবি ॥</p>
<p class="Text-Right">(গীতা ১৮ ।৬৯)</p>
<p class="Text">‘তার থেকে অধিক প্রিয়কর্মকারী আমার আর কেউ নেই এবং পৃথিবীতে তার অপেক্ষা আমার অধিক প্রিয় ভবিষ্যতেও কেউ হবে না ।’</p>
<p class="Text">সুতরাং শ্রদ্ধা ও ভক্তির সঙ্গে গীতাশাস্ত্রের অধ্যয়ন, অধ্যাপনে আমাদের তৎপর হতে হবে, এ বিষয়ে উৎসাহের অভাব যেন কখনও না হয় ।</p>
<p class="Text">গীতা অধ্যয়নের ফল এবং মহত্ত্ব বর্ণনা করতে গিয়ে ভগবান শ্রীকৃষ্ণ নিজেই বলছেন—</p>
<p class="Shlok">অধ্যেষ্যতে চ য ইমং ধর্ম্যং সংবাদমাবয়োঃ ।</p>
<p class="Shlok">জ্ঞানযজ্ঞেন তেনাহমিষ্টঃ স্যামিতি মে মতিঃ ॥</p>
<p class="Text-Right">(গীতা ১৮ ।৭০)</p>
<p class="Text">‘আমাদের দুজনের কথোপকথন-স্বরূপ এই ধর্মময় গীতাশাস্ত্র যে ব্যক্তি পাঠ করবে, সে আমাকে জ্ঞানযজ্ঞের দ্বারা যজন করবে, আমি তার দ্বারা জ্ঞানযজ্ঞে পূজিত হব— এই আমার অভিমত ।’</p>
<p class="Text">অর্থ এবং ভাব বুঝে গীতা অভ্যাস করলে অন্য কোনো শাস্ত্র অধ্যয়নের প্রয়োজন থাকে না । স্বয়ং ব্যাসদেবই বলেছেন—</p>
<p class="Shlok">গীতা সুগীতা কর্তব্যা কিমন্যৈঃ শাস্ত্রসংগ্রহৈঃ ।</p>
<p class="Shlok">যা স্বয়ং পদ্মনাভস্য মুখপদ্মাদ্ বিনিঃসৃতা ॥</p>
<p class="Text-Right">(মহাভারত, ভীষ্মপর্ব ৪৩ ।১)</p>
<p class="Text">‘গীতা খুব ভালোভাবে গান করা কর্তব্য, অর্থাৎ গীতার সম্যক্ শ্রবণ, কীর্তন, পঠন, পাঠন, মনন এবং ধারণ (নিজের বোধে দৃঢ়ভাবে স্থাপন) করা উচিত, অন্যান্য বহু শাস্ত্র নিয়ে ব্যস্ত হওয়ার কোনো প্রয়োজন নেই । কারণ এই গীতাশাস্ত্র স্বয়ং ভগবান পদ্মনাভের মুখপদ্ম থেকে নিঃসৃত হয়েছে ।</p>
<p class="Text">এখানে ব্যাসদেব ‘<span class="char-style-override-1">পদ্মনাভ</span>’ শব্দটির প্রয়োগের দ্বারা এই কথাই ব্যক্ত করেছেন যে এই গীতা স্বয়ং সেই ভগবানেরই মুখপদ্ম থেকে নির্গত হয়েছে, যাঁর নাভিকমল থেকে সৃষ্টিকর্তা ব্রহ্মা প্রকটিত হয়েছিলেন, যাঁর মুখ থেকে আবার বেদের প্রকাশ—যা হলো সর্বশাস্ত্রের মূল । সুতরাং সংসারে যত শাস্ত্র আছে, সেই সবেরই সার হলো গীতা—‘সর্বশাস্ত্রময়ী গীতা’ (মহাভারত, ভীষ্মপর্ব ৪৩ ।২) । পৃথিবীতে যে কোনো ধর্মের অনুসারী যত মানুষ আছে, তাদের সবাইকে সমানভাবে নিজের-নিজের ধর্মপালনে উৎসাহ দেয় গীতা, কোনো ধর্মেরই নিন্দা করে না । এর মধ্যে কোনো সম্প্রদায়ের প্রতিই পক্ষপাত নেই ।</p>
<p class="Text">গীতা সকল উপনিষদের সার—</p>
<p class="Shlok">সর্বোপনিষদো গাবো দোগ্ধা গোপালনন্দনঃ ।</p>
<p class="Shlok">পার্থো বৎসঃ সুধীর্ভোক্তা দুগ্ধং গীতামৃতং মহৎ ॥</p>
<p class="Text">‘উপনিষদ-সমূহ হলো গাভী, গোপ-নন্দন শ্রীকৃষ্ণ হলেন দোহনকর্তা, কুন্তীপুত্র অর্জুন হলেন গো-বৎস বা বাছুর, গীতার অমৃতময়ী বাণী হলো দুগ্ধ, আর সুধীগণ হলেন সেই দুগ্ধের ভোক্তা ।’</p>
<p class="Text">গীতার মহত্ত্ব এক অর্থে গঙ্গার থেকেও বেশী । শাস্ত্রসমূহে গঙ্গাস্নানের ফল মোক্ষলাভ বলে জানানো হয়েছে । পরন্তু গঙ্গা-স্নায়ী (গঙ্গা স্নানকারী) ব্যক্তি স্বয়ং মুক্ত হলেও অন্যদের সংসার-বন্ধন থেকে মুক্তি দিতে পারেন না । কিন্তু গীতারূপ গঙ্গাতে যিনি স্নান করেন, তিনি নিজে তো মুক্ত হনই, অন্যদেরও মুক্ত করতে পারেন । গঙ্গা শ্রীভগবানের চরণ থেকে উৎপন্ন, কিন্তু গীতা সাক্ষাৎ ভগবানের মুখপদ্ম থেকে বিনির্গত । তাছাড়া গঙ্গা তাঁর নির্দিষ্ট গতিপথে বয়ে চলেছেন, স্নানেচ্ছু ব্যক্তিকে সেখানে গিয়ে স্নান করতে হবে, তবে গঙ্গা তাকে মুক্তি দেবেন । কিন্তু গীতা নিজেই ঘরে-ঘরে গিয়ে লোককে উদ্ধারের পথ প্রদর্শন করে চলেছেন ।</p>
<p class="Text">গায়ত্রীর তুলনায়ও গীতার মহত্ত্ব অধিক বলা যেতে পারে । গায়ত্রী-জপকর্তা নিজে মুক্ত হয়ে যান । কিন্তু গীতানুশীলনকারী অন্যদের তারণকর্তা হয়ে ওঠেন, মুক্তির সদাব্রত খুলে বসেন তিনি ।</p>
<p class="Text">গীতাকে এমনকী, শ্রীভগবানের অপেক্ষায়ও উচ্চ স্থানের অধিকারী বললেও অতু্যক্তি হয় না । স্বয়ং ভগবানই বলেছেন—</p>
<p class="Shlok">গীতাশ্রয়েঽহং তিষ্ঠামি গীতা মে চোত্তমং গৃহম্ ।</p>
<p class="Shlok">গীতাজ্ঞানমুপাশ্রিত্য ত্রীঁল্লোকান্ পালয়াম্যহম্ ॥</p>
<p class="Text-Right">(বরাহপুরাণ)</p>
<p class="Text">‘আমি গীতার আশ্রয়েই অধিষ্ঠান করি, গীতাই আমার উত্তম বাসগৃহস্বরূপ । গীতাজ্ঞানের সাহায্যেই আমি তিন লোককে পালন করে থাকি ।’</p>
<p class="Text">গীতা জ্ঞানরূপ-আলো-বিতরণকারী সূর্য, ভক্তিরূপ মণির ভাণ্ডার, ফলকামনাহীন অর্থাৎ নিষ্কাম কর্মধারার অগাধ সমুদ্র । জ্ঞান, ভক্তি এবং নিষ্কাম কর্মের তত্ত্ব-রহস্য গীতাতে যেভাবে ব্যাখ্যা করা হয়েছে, অন্যান্য কোনো একটিমাত্র গ্রন্থে তা পাওয়া যায় না ।</p>
<p class="Text">আত্মার উদ্ধারের জন্য গীতা তো নিশ্চিতরূপেই সর্বশ্রেষ্ঠ গ্রন্থ, তাছাড়াও এটি মানুষের সর্বপ্রকার উন্নতিরও পথপ্রদর্শক । যেমন শরীরের উন্নতির জন্য গীতার মধ্যে সাত্ত্বিক খাদ্যের কথা বলা হয়েছে—</p>
<p class="Shlok">আয়ু্সত্ত্ববলারোগ্যসুখপ্রীতিবিবর্ধনাঃ ।</p>
<p class="Shlok">রস্যাঃ স্নিগ্ধাঃ স্থিরা হৃদ্যা আহারাঃ সাত্ত্বিকপ্রিয়াঃ ।</p>
<p class="Text-Right">(গীতা ১৭ ।৮)</p>
<p class="Text">‘আয়ু-বুদ্ধি-বল-আরোগ্য-সুখ এবং প্রীতিবর্ধক, রসযুক্ত, স্নিগ্ধ, সারবান এবং হৃদয়ানন্দকর আহার্য বস্তু সাত্ত্বিক পুরুষদের প্রিয় ।’</p>
<p class="Text">তাৎপর্য এই যে, এইপ্রকারের সাত্ত্বিক আহার গ্রহণ করলে আয়ু, অন্তঃকরণে প্রীতি, বল, আরোগ্য, সুখ এবং শ্রী বৃদ্ধি পায় কিন্তু এর বিপরীতে শরীরের পক্ষে ক্ষতিকর রাজস-তামস আহার যে বর্জনীয়, তা সেগুলির বর্ণনার মধ্যেই বুঝিয়ে দেওয়া হয়েছে । (দ্রষ্টব্য ঃ গীতা ১৭ ।৯-১০)</p>
<p class="Text">উত্তম আচরণ শিক্ষা দেওয়ার জন্য গীতাতে শারীরিক তপের কথা বলা হয়েছে—</p>
<p class="Shlok">দেবদ্বিজগুরুপ্রাজ্ঞপূজনং শৌচমার্জবম্ ।</p>
<p class="Shlok">ব্রহ্মচর্যমহিংসা চ শারীরং তপ উচ্যতে ॥</p>
<p class="Text-Right">(গীতা ১৭ ।১৪)</p>
<p class="Text">‘দেবতা, ব্রাহ্মণ, মাতা-পিতা প্রভৃতি গুরুজন এবং জ্ঞানী ব্যক্তিগণের পূজা, পবিত্রতা, সরলতা, ব্রহ্মচর্য এবং অহিংসা— এইগুলিকে শারীরিক তপস্যা বলা হয় ।’</p>
<p class="Text">বাক্ বা মুখের কথাকে সংযত এবং উন্নত করার জন্য বাচিক বা বাক্যগত তপস্যার কথা বলা হয়েছে—</p>
<p class="Shlok">অনুদ্বেগকরং বাক্যং সত্যং প্রিয়হিতং চ যৎ ।</p>
<p class="Shlok">স্বাধ্যায়াভ্যসনং চৈব বাঙ্ময়ং তপ উচ্যতে ॥</p>
<p class="Text-Right">(গীতা ১৭ ।১৫)</p>
<p class="Text">‘যা কারও উদ্বেগজনক নয় সত্য, প্রিয় এবং হিতকর, এমন বাক্য তথা যথাবিধি শাস্ত্রাভ্যাস এবং ঈশ্বরের নাম-জপাদি— এগুলিকেই বাচিক বা বাঙ্ময় তপস্যা বলা হয় ।’</p>
<p class="Text">মনকে উন্নত করার জন্য মানসিক তপস্যার কথা বলা হয়েছে —</p>
<p class="Shlok">মনঃপ্রসাদঃ সৌম্যত্বং মৌনমাত্মবিনিগ্রহঃ ।</p>
<p class="Shlok">ভাবসংশুদ্ধিরিত্যেতৎ তপো মানসমুচ্যতে ॥</p>
<p class="Text-Right">(গীতা ১৭ ।১৬)</p>
<p class="Text">‘মনের প্রসন্নতা, শান্তভাব, মুনির ভাব অর্থাৎ ভগবচ্চিন্তনে তৎপরতা, মনঃসংযম এবং অন্তঃকরণের ভাবসমূহের সম্যক্ পবিত্রতা—এইগুলিকে মানসিক তপস্যা বলা হয় ।’</p>
<p class="Text">এই প্রকারেই বুদ্ধিকে উন্নত করার জন্য সাত্ত্বিক জ্ঞান এবং সাত্ত্বিকী বুদ্ধির বর্ণনা করা হয়েছে—</p>
<p class="Shlok">সর্বভূতেষু যেনৈকং ভাবমব্যয়মীক্ষতে ।</p>
<p class="Shlok">অবিভক্তং বিভক্তেষু তজ্জ্ঞানং বিদ্ধি সাত্ত্বিকম্ ॥</p>
<p class="Text-Right">(গীতা ১৮ ।২০)</p>
<p class="Text">‘যে জ্ঞানের দ্বারা মানুষ পৃথক্ পৃথক্ রূপে বহুধা বিভক্ত সর্বভূতে অবস্থিত এক অবিনাশী পরমাত্মতত্ত্বকে অবিভক্তরূপে সমভাবে স্থিত দেখতে পায়, সেই জ্ঞানকে তুমি সাত্ত্বিক জ্ঞান বলে জেনো ।’</p>
<p class="Shlok">প্রবৃত্তিং চ নিবৃত্তিং চ কার্যাকাের্য ভয়াভয়ে ।</p>
<p class="Shlok">বন্ধং মোক্ষং চ যা বেত্তি ৱুদ্ধিঃ সা পার্থ সাত্ত্বিকী ॥</p>
<p class="Text-Right">(গীতা ১৮ ।৩০)</p>
<p class="Text">‘হে পার্থ ! যে বুদ্ধি প্রবৃত্তিমার্গ এবং নিবৃত্তিমার্গ, কর্তব্য এবং অকর্তব্য, ভয় এবং অভয় তথা বন্ধন এবং মোক্ষকে যথার্থরূপে জানে, সেই বুদ্ধিই হলো সাত্ত্বিকী ।’</p>
<p class="Text">এর বিপরীতে রাজস-তামস জ্ঞান (১৮ ।২১-২২) এবং রাজসী-তামসী বুদ্ধির (১৮ ।৩১-৩২) বর্ণনা করা হয়েছে সেগুলিকে ত্যাগের উপদেশরূপে ।</p>
<p class="Text">অসদ্গুণ, দুরাচার, দুর্ব্যসন মানুষের উন্নতির পক্ষে অত্যন্ত ক্ষতিকর,৺এইজন্য সেগুলিকে ‘আসুরী সম্পদ’ নামে অভিহিত করে সেগুলিকে সর্বতোভাবে ত্যাগ করার জন্য বলা হয়েছে । (দ্রষ্টব্য ঃ গীতা ১৬ ।৪-২১)</p>
<p class="Text">এতদ্ব্যতীত ছাব্বিশটি গুণ এবং আচরণ, যেগুলি মানুষের উন্নতির মূল কারণ, সেগুলি সর্বথা উপাদেয় এবং মুক্তির সাধনরূপে নির্দেশ করে ‘দৈবী সম্পদ’ নামে অভিহিত করা হয়েছে—</p>
<p class="Shlok">অভয়ং সত্ত্বসংশুদ্ধির্জ্ঞানযোগব্যবস্থিতিঃ ।</p>
<p class="Shlok">দানং দমশ্চ যজ্ঞশ্চ স্বাধ্যায়স্তপ আর্জবম্॥</p>
<p class="Shlok">অহিংসা সত্যমক্রোস্ত্যাগঃ শান্তিরপৈশুনম্ ।</p>
<p class="Shlok">দয়া ভূতেষ্বলোলুপ্ত্বং মার্দবং হ্রীরচাপলম্ ॥</p>
<p class="Shlok">তেজঃ ক্ষমা ধৃতিঃ শৌচমদ্রোহো নাতিমানিতা ।</p>
<p class="Shlok">ভবন্তি সম্পদং দৈবীমভিজাতস্য ভারত ॥</p>
<p class="Text-Right">(গীতা ১৬ ।১— ৩)</p>
<p class="Text">‘সর্বথা ভয়শূন্যতা, অন্তঃকরণের পূর্ণ নির্মলতা, তত্ত্বজ্ঞানের জন্য ধ্যানযোগে দৃঢ় নিরন্তর স্থিতি, সাত্ত্বিক দান, ইন্দ্রিয়াদি সংযম, ভগবান-দেবতা-গুরুজনাদির পূজা, অগ্নিহোত্রাদি উত্তম কর্মের অনুষ্ঠান, বেদ-শাস্ত্রাদি অধ্যয়ন-অধ্যাপন, ভগবানের নাম-গুণ-কীর্তন, স্বধর্ম পালনে কষ্ট সহ্য করা, শরীর ও ইন্দ্রিয়সহ অন্তঃকরণের সরলতা, কায়মনোবাক্যে কাউকে কোনোভাবে কষ্ট না দেওয়া, যথার্থ ও প্রিয় ভাষণ, নিজের অপকারীর প্রতিও ক্রোধ পোষণ না করা, সকল কর্মে স্বার্থ ও কর্তৃত্বাভিমানত্যাগ, চিত্ত-চাঞ্চল্যের অভাব, পরনিন্দাবর্জন, সর্বভূতে অহৈতুকী দয়া, বিষয়সমূহের সঙ্গে ইন্দ্রিয়াদির সংযোগ হলেও আসক্ত না হওয়া, কোমলতা, লোক ও শাস্ত্রবিরুদ্ধ আচরণে লজ্জা, ব্যর্থ-চেষ্টার অভাব, তেজ, ক্ষমা, ধৈর্য, বাহ্যাভ্যন্তর শুদ্ধি, সদাচার, শত্রুভাবরাহিত্য, এবং অনভিমান— হে অর্জুন ! দৈবী সম্পদ নিয়ে যারা জন্মগ্রহণ করে তাদের মধ্যে এই সকল লক্ষণ দেখা যায় ।’</p>
<p class="Text">ন্যায়পূর্বক যুদ্ধের পরিস্থিত উপস্থিত হলে গীতা যুদ্ধ করারই আদেশ দিয়েছেন, কিন্তু রাগ (আসক্তি)-দ্বেষরহিত হয়ে, সমভাবে প্রতিষ্ঠিত হয়ে সেই যুদ্ধ করতে হবে । ভগবান অর্জুনকে বলছেন— </p>
<p class="Shlok">সুখদুঃখে সমে কৃত্বা লাভালাভৌ জয়াজয়ৌ ।</p>
<p class="Shlok">ততো যুদ্ধায় যুজ্যস্ব নৈবং পাপমবাপ্স্যসি ॥</p>
<p class="Text-Right">(গীতা ২ ।৩৮)</p>
<p class="Text">‘জয়-পরাজয়, লাভ-ক্ষতি এবং সুখ-দুঃখকে সমান জ্ঞান করে তবে যুদ্ধ করার জন্য প্রস্তুত হও, এইপ্রকারে যুদ্ধ করলে তোমার কোনো পাপ হবে না ।’</p>
<p class="Text">—এর মধ্যে কী অদ্ভুত অলৌকিক ধীরতা, বীরতা, গভীরতা এবং কুশলতার রহস্য নিহিত রয়েছে !</p>
<p class="Text">ফল, আসক্তি, অহং, মমত্বশূন্য হয়ে কেবলমাত্র সংসারের হিতসাধনের উদ্দেশ্যে কর্তব্য কর্মের অনুষ্ঠানই হলো গীতার উপদেশ । গীতাতে যে জ্ঞানযোগ, ভক্তিযোগ ও কর্মযোগের কথা বলা হয়েছে, সেসব সাধনের প্রধান উদ্দেশ্য হলো যে, সকল প্রাণীর সর্বাধিক মঙ্গল সাধিত হোক । এই উদ্দেশ্যে স্বার্থ এবং অভিমানরহিত হয়ে সকল প্রাণীর সঙ্গে ত্যাগ, সমতা এবং উদারতার সঙ্গে প্রেম এবং বিনয়পূর্ণ ব্যবহার করতে হবে । উচ্চকোটির সাধকের পক্ষেও সমতা-ই হলো কষ্টিপাথর (দ্রষ্টব্য ঃ গীতা ২ ।১৫, ৩৮, ৪৮) এবং সিদ্ধ পুরুষের জন্যও শুদ্ধতা নির্ণায়ক কষ্টিপাথর হলো সমতা-ই (দ্রষ্টব্য ঃ গীতা ৫ ।১৮-১৯ ৬ ।৮-৯ ১২ ।১৮-১৯ ১৪ ।২৪-২৫) । সুতরাং সকল ক্রিয়া, পদার্থ, ভাব এবং প্রাণীর প্রতি সমভাব রক্ষা করা৺এই হলো গীতা প্রধান উপদেশ ।</p>
<p class="Text">গীতার সকল বক্তব্যই অত্যন্ত যুক্তিপূর্ণ । গীতার সিদ্ধান্ত হলো অধিক নিদ্রা, অধিক জাগরণ, অধিক ভোজন, অধিক উপবাস— এগুলি কোনটিই করা উচিত নয় । সব কাজই যুক্তিযুক্তভাবেই করা উচিত, কারণ উচিত পরিমাণ ভোজন এবং শয়ন না করলে যোগসিদ্ধি হয় না । এইজন্য ভগবান বলেছেন—</p>
<p class="Shlok">যুক্তাহারবিহারস্য যুক্তচেষ্টস্য কর্মসু ।</p>
<p class="Shlok">যুক্তস্বপ্নাববোধস্য যোগো ভবতি দুঃখহা ॥</p>
<p class="Text-Right">(গীতা ৬ ।১৭)</p>
<p class="Text">‘যথোপযুক্ত আহার-বিহারশীল, কর্মসমূহের প্রতি যথাযোগ্য চেষ্টাশীল এবং যথাযোগ্য নিদ্রা জাগরণশীল ব্যক্তিরই দুঃখনাশক যোগ সিদ্ধ হয় ।’</p>
<p class="Text">গীতার মধ্যে সাত্ত্বিক, রাজসিক এবং তামসিক ক্রিয়া, ভাব এবং পদার্থের বর্ণনা করা হয়েছে । এসবের মধ্যে সাত্ত্বিকগুলিকে গ্রহণ এবং রাজসিক ও তামসিকগুলির বর্জন করতে নির্দেশ দেওয়া হয়েছে ।</p>
<p class="Text">যদিও উত্তম আচরণ এবং অন্তঃকরণের উত্তমভাব—উভয়কেই কল্যাণের সাধন বলে গীতায় মানা হয়েছে, তথাপি ভাবকেই প্রাধান্য দেওয়া হয়েছে ।</p>
<p class="Text">এই প্রকার অনেক উত্তম-উত্তম রহস্যপূর্ণ মহৎ ভাব গীতায় নিবেশিত হয়েছে । আমরা ধন্য যে, আমাদের জীবৎকালেই গীতার মতো একটি অসাধারণ গ্রন্থ দেখা, শোনা এবং পঠন-পাঠনের সুযোগ পাচ্ছি । এই অতুলনীয় সুযোগের সদ্ব্যবহার করতে হবে আমাদেরই । পরম শ্রদ্ধা ও প্রেমের সঙ্গে গীতার অধ্যয়ন করতে হবে ।</p>
<p class="Text">গীতা-অধ্যয়নকারীর উচিত এই গ্রন্থটি বার বার পাঠ করা, হৃদয়াঙ্গম করা, মনের মধ্যে ধারণ করা এবং এর প্রতিটি শব্দ এমনভাবে মনন করা যাতে সেটি অন্তঃকরণে প্রবিষ্ট হয়ে যায় । ভগবানের শরণ নিয়ে এইপ্রকারে অধ্যয়ন করলে ভগবৎকৃপায় গীতার তত্ত্ব রহস্য সহজেই বোঝা যেতে পারে, তখন সেই পাঠকের চিন্তাধারা, গুণ এবং কর্ম স্বতঃই গীতার অনুসারী হয়ে উঠতে থাকে । আচরণ গীতানুগত হলে গুণ, আত্মবল, বুদ্ধি, তেজ, জ্ঞান, আয়ু এবং কীর্তি বৃদ্ধিপ্রাপ্ত হয় এবং পরমপদস্বরূপ পরমাত্মাতেই তার গতি হয় ।</p>


<p class="Page-Break"> </p>
<p class="Heading" id="toc_marker-3">শ্রীমদ্ভগবদ্গীতার প্রধান বিষয়সমূহের অনুক্রমণিকা</p>
<p class="Text">	শ্লোক বিষয়</p>
<p class="Text para-style-override-2">অর্জুনবিষাদযোগ নামক প্রথম অধ্যায়</p>
<p class="Text">১—১১	দুই সেনাবাহিনীর প্রধান প্রধান বীরগণের গণনা এবং সামর্থ্য-বর্ণন ।</p>
<p class="Text">১২— ১৯	দুই সেনাবাহিনীর শঙ্খধ্বনির বর্ণনা ।</p>
<p class="Text">২০— ২৭	অর্জুন-কর্তৃক সেনা-নিরীক্ষণের প্রসঙ্গ ।</p>
<p class="Text">২৮— ৪৭	মোহগ্রস্ত অর্জুনের কাতরতা, স্নেহ এবং শোকপূর্ণ বচন ।</p>
<p class="Text"><span class="char-style-override-1">সাংখ্যযোগ নামক দ্বিতীয় অধ্যায়</span></p>
<p class="Text">১—১০	অর্জুনের কাপুরুষতা বিষয়ে শ্রীকৃষ্ণার্জুন-সংবাদ ।</p>
<p class="Text">১১— ৩০	সাংখ্যযোগের বিষয় ।</p>
<p class="Text">৩১— ৩৮	ক্ষাত্র-ধর্ম অনুসারে যুদ্ধ করার আবশ্যকতা-নিরূপণ ।</p>
<p class="Text">৩৯— ৫৩	কর্মযোগের বিষয় ।</p>
<p class="Text">৫৪— ৭২	স্থিতধী পুরুষের লক্ষণ এবং তার মহিমা ।</p>
<p class="Text"><span class="char-style-override-1">কর্মযোগ নামক তৃতীয় অধ্যায়</span></p>
<p class="Text"> ১— ৮	জ্ঞানযোগ এবং কর্মযোগ অনুসারে আসক্তিহীন হয়ে নিয়ত কর্ম করার শ্রেষ্ঠত্ব-নিরূপণ ।</p>
<p class="Text">৯— ১৬	যজ্ঞাদি কর্মের আবশ্যকতা নিরূপণ ।</p>
<p class="Text">১৭— ২৪	জ্ঞানী পুরুষের তথা ভগবানের পক্ষেও লোকসংগ্রহের নিমিত্ত কর্মের আবশ্যকতা ।</p>
<p class="Text">২৫— ৩৫	অজ্ঞানী এবং জ্ঞানবানের লক্ষণ তথা রাগ(আসক্তি)দ্বেষরহিত হয়ে কর্ম করার জন্য প্রেরণা ।</p>
<p class="Text">৩৬— ৪৩	কাম-নিরোধের প্রসঙ্গ ।</p>
<p class="Text para-style-override-2">জ্ঞানকর্মসন্ন্যাসযোগ নামক চতুর্থ অধ্যায়</p>
<p class="Text">১—১৮	সগুণ ভগবানের প্রভাব এবং কর্মযোগের বিষয় ।</p>
<p class="Text">১৯— ২৩	যোগী মহাপুরুষগণের আচরণ এবং তাঁদের মহিমা ।</p>
<p class="Text">২৪— ৩২	ফলসহিত পৃথক পৃথক যজ্ঞের বর্ণনা ।</p>
<p class="Text">৩৩— ৪২	জ্ঞানের মহিমা ।</p>
<p class="Text"><span class="char-style-override-1">কর্মসন্ন্যাসযোগ নামক পঞ্চম অধ্যায়</span></p>
<p class="Text">১—৬	সাংখ্যযোগ এবং কর্মযোগের নির্ণয় ।</p>
<p class="Text">৭— ১২	সাংখ্যযোগী এবং কর্মযোগীর লক্ষণ এবং তাঁদের মহিমা ।</p>
<p class="Text">১৩— ২৬	জ্ঞানযোগের বিষয় ।</p>
<p class="Text">২৭— ২৯	ভক্তিসহিত ধ্যানযোগের বর্ণন ।</p>
<p class="Text"><span class="char-style-override-1">আত্মসংযমযোগ নামক ষষ্ঠ অধ্যায়</span></p>
<p class="Text">১—৪	কর্মযোগের বিষয় এবং যোগারূঢ় পুরুষের লক্ষণ ।</p>
<p class="Text">৫— ১০	আত্ম-উদ্ধারের অনুপ্রেরণা এবং ভগবৎ-প্রাপ্ত পুরুষের লক্ষণ	।</p>
<p class="Text">১১— ৩২	বিস্তারিতভাবে ধ্যানযোগের বর্ণনা ।</p>
<p class="Text">৩৩— ৩৬	মনের নিগ্রহ-প্রসঙ্গ ।</p>
<p class="Text">৩৭— ৪৭	যোগভ্রষ্ট পুরুষের গতি এবং ধ্যানযোগীর মহিমা ।</p>
<p class="Text"><span class="char-style-override-1">জ্ঞানবিজ্ঞানযোগ নামক সপ্তম অধ্যায়</span></p>
<p class="Text">১—৭	বিজ্ঞানসহিত জ্ঞানের প্রসঙ্গ ।</p>
<p class="Text">শ্লোক			বিষয়</p>
<p class="Text">৮— ১২	সকল পদার্থের মধ্যে কারণরূপে ভগবানের ব্যাপ্ত থাকার কথা ।</p>
<p class="Text">১৩— ১৯	আসুর-স্বভাবের লোকেদের নিন্দা এবং ভগবদ্ ভক্তদের প্রশংসা ।</p>
<p class="Text">২০— ২৩	অন্য দেবতাদের উপাসনা-সম্পর্কিত বিষয় ।</p>
<p class="Text">২৪— ৩০	ভগবানের প্রভাব এবং স্বরূপ-সম্পর্কে অজ্ঞ ব্যক্তিদের নিন্দা এবং সে সম্পর্কে জ্ঞানবান ব্যক্তিদের মহিমা ।</p>
<p class="Text para-style-override-2">অক্ষরব্রহ্মযোগ নামক অষ্টম অধ্যায়</p>
<p class="Text">১—৭	ব্রহ্ম, অধ্যাত্ম এবং কর্মাদি সম্পর্কে অর্জুনের ৭টি প্রশ্ন এবং তার উত্তর ।</p>
<p class="Text">৮— ২২	ভক্তিযোগের প্রসঙ্গ ।</p>
<p class="Text">২৩— ২৮	শুক্লমার্গ এবং কৃষ্ণমার্গ প্রসঙ্গ ।</p>
<p class="Text"><span class="char-style-override-1">রাজবিদ্যা-রাজগুহ্যযোগ নামক নবম অধ্যায়</span></p>
<p class="Text">১—৬	জ্ঞান এবং তার প্রভাব ।</p>
<p class="Text">৭— ১০	জগতের উৎপত্তির প্রসঙ্গ ।</p>
<p class="Text">১১— ১৫	ভগবানকে অস্বীকারকারী আসুর-প্রকৃতি সম্পন্নদের নিন্দা এবং দৈবীপ্রকৃতির ব্যক্তিদের ভগবদ্ভ জনের প্রকার ।</p>
<p class="Text">১৬— ১৯	সর্বাত্মরূপে ভগবানের স্বরূপ ও মাহাত্ম্যের বর্ণনা ।</p>
<p class="Text">২০— ২৫	সকাম এবং নিষ্কাম উপাসনার ফল ।</p>
<p class="Text">২৬— ৩৪	নিষ্কাম ভগবদ্ভক্তির মহিমা ।</p>
<p class="Text"><span class="char-style-override-1">বিভূতিযোগ নামক দশম অধ্যায়</span></p>
<p class="Text">১—৭	ভগবানের বিভূতি এবং যোগশক্তির বর্ণন এবং তা জানার ফল ।</p>
<p class="Text">৮— ১১	ফল এবং প্রভাব সহিত ভক্তিযোগের কথা ।	</p>
<p class="Text">১২— ১৮	অর্জুন কর্তৃক ভগবানের স্তুতি তথা বিভূতি এবং যোগশক্তির কথা বলার জন্য ভগবানের কাছে প্রার্থনা ।</p>
<p class="Text">১৯— ৪২	ভগবান কর্তৃক নিজ বিভূতি এবং যোগশক্তির বর্ণনা ।</p>
<p class="Text"><span class="char-style-override-1">বিশ্বরূপদর্শনযোগ নামক একাদশ অধ্যায়</span></p>
<p class="Text">১—৪	বিশ্বরূপদর্শনের জন্য অর্জুনের প্রার্থনা ।</p>
<p class="Text">৫— ৮	ভগবান কর্তৃক নিজ বিশ্বরূপ বর্ণন ।</p>
<p class="Text">৯— ১৪	সঞ্জয় কর্তৃক ধৃতরাষ্ট্রের নিকট বিশ্বরূপ-বর্ণন ।</p>
<p class="Text">১৫— ৩১	অর্জুনের বিশ্বরূপ দর্শন এবং তার স্তুতি ।</p>
<p class="Text">৩২— ৩৪	ভগবান কর্তৃক নিজ প্রভাব বর্ণন এবং অর্জুনকে যুদ্ধের জন্য উৎসাহ দান ।</p>
<p class="Text">৩৫— ৪৬	ভীত অর্জুন কর্তৃক ভগবানের স্তুতি এবং পুনরায় চতুর্ভুজ-রূপ প্রকাশের জন্য প্রার্থনা ।</p>
<p class="Text">৪৭— ৫০	ভগবান কর্তৃক বিশ্বরূপদর্শনের মহিমা কীর্তন তথা চতুর্ভুজ সৌম্য রূপের প্রদর্শন ।</p>
<p class="Text">৫১— ৫৫	অনন্য ভক্তিবিনা চতুর্ভুজরূপ দর্শনের দুর্লভতা এবং ফলসহিত অনন্যভক্তির কথা ।</p>
<p class="Text"><span class="char-style-override-1">ভক্তিযোগ নামক দ্বাদশ অধ্যায়</span></p>
<p class="Text">১—২২	সাকার এবং নিরাকারের উপাসকগণের তারতম্য নির্ণয় এবং ভগবৎ প্রাপ্তির উপায় ।</p>
<p class="Text">১৩— ২০	ভগবৎ প্রাপ্ত পুরুষগণের লক্ষণ ।</p>
<p class="Text para-style-override-2"> ক্ষেত্র-ক্ষেত্রজ্ঞবিভাগযোগ নামক ত্রয়োদশ অধ্যায়</p>
<p class="Text">১—১৮	জ্ঞানসহিত ক্ষেত্র-ক্ষেত্রজ্ঞের প্রসঙ্গ ।</p>
<p class="Text">১৯— ৩৪	জ্ঞানসহিত প্রকৃতি-পুরুষের কথা ।</p>
<p class="Text">শ্লোক					বিষয়<span class="char-style-override-1"></span></p>
<p class="Text para-style-override-2">গুণত্রয়বিভাগযোগ নামক চতুর্দশ অধ্যায়</p>
<p class="Text">১—৪	জ্ঞানের মহিমা এবং প্রকৃতিপুরুষ থেকে জগতের উৎপত্তি ।</p>
<p class="Text">৫— ১৮	সত্ত্ব, রজঃ, তমঃ— এই তিনগুণের কথা ।</p>
<p class="Text">১৯— ২৭	ভগবৎপ্রাপ্তির উপায় এবং গুণাতীত পুরুষের লক্ষণ ।</p>
<p class="Text"><span class="char-style-override-1">পুরুষোত্তমযোগ নামক পঞ্চদশ অধ্যায়</span></p>
<p class="Text">১—৬	সংসাররূপ বৃক্ষের কথা এবং ভগবৎ প্রাপ্তির উপায় ।</p>
<p class="Text">৭— ১১	জীবাত্মার কথা ।</p>
<p class="Text">১২— ১৫	পরমেশ্বরের স্বরূপ এবং তাঁর মাহাত্ম্য ।</p>
<p class="Text">১৬— ২০	ক্ষর, অক্ষর এবং পুরুষোত্তম প্রসঙ্গ ।</p>
<p class="Text"><span class="char-style-override-1"> দৈবাসুরসম্পদবিভাগযোগ নামক ষোড়শ অধ্যায়</span></p>
<p class="Text">১—৫	ফলসহিত দৈবী এবং আসুরী সম্পদ্ বর্ণন ।</p>
<p class="Text">৬— ২০	আসুরী সম্পদযুক্ত ব্যক্তিদের লক্ষণ এবং তাদের অধোগতির বর্ণনা ।</p>
<p class="Text">২১— ২৪	শাস্ত্রবিরুদ্ধ আচরণ ত্যাগ করার এবং শাস্ত্রসম্মত আচরণ করার জন্য প্রেরণা ।</p>
<p class="Text"><span class="char-style-override-1">শ্রদ্ধাত্রয়বিভাগযোগ নামক সপ্তদশ অধ্যায়</span></p>
<p class="Text">১—৬	শ্রদ্ধা এবং শাস্ত্রবিরুদ্ধ ঘোর তপ আচরণকারীদের প্রসঙ্গ ।</p>
<p class="Text">৭— ২২	আহার, যজ্ঞ, তপ এবং দানের পৃথক্ পৃথক্ ভেদ ।</p>
<p class="Text">২৩— ২৮	‘ওঁ তৎ সৎ’— এই বাগ্বন্ধ প্রয়োগের ব্যাখ্যা ।</p>
<p class="Text"><span class="char-style-override-1">মোক্ষ-সন্ন্যাসযোগ নামক অষ্টাদশ অধ্যায়</span></p>
<p class="Text">১—১২	ত্যাগের প্রসঙ্গ ।</p>
<p class="Text">১৩— ১৮	কর্মবিষয়ে সাংখ্যসিদ্ধান্তের বর্ণন ।</p>
<p class="Text">১৯— ৪০	গুণত্রয় অনুসারে জ্ঞান, কর্ম, কর্তা, বুদ্ধি, ধৃতি এবং সুখের পৃথক্ পৃথক্ ভেদ ।</p>
<p class="Text">৪১— ৪৮	ফলসহিত বর্ণধর্মের প্রসঙ্গ ।</p>
<p class="Text">৪৯— ৫৫	জ্ঞাননিষ্ঠার প্রসঙ্গ ।</p>
<p class="Text">৫৫— ৬৬	ভক্তিসহ কর্মযোগের প্রসঙ্গ ।</p>
<p class="Text">৬৭— ৭৮	শ্রীমদ্ভগবদ্গীতার মাহাত্ম্য ।</p>


<p class="Page-Break"> </p>
<p class="Heading" id="toc_marker-4">ত্যাগের দ্বারা ভগবৎপ্রাপ্তি</p>
<p class="Shlok">ত্যক্ত্বা কর্মফলাসঙ্গং নিত্যতৃপ্তো নিরাশ্রয়ঃ ।</p>
<p class="Shlok">কর্মণ্যভিপ্রবৃত্তোঽপি নৈব কিঞ্চিৎকরোতি সঃ ॥</p>
<p class="Shlok">ন হি দেহভৃতা শক্যং ত্যত্ত্ুং কর্মাণ্যশেষতঃ ।</p>
<p class="Shlok">যস্তু কর্মফলত্যাগী স ত্যাগীত্যভিধীয়তে ॥</p>
<p class="Text">গৃহস্থাশ্রমে থেকেও মানুষ ত্যাগের দ্বারা ভগবানকে লাভ করতে পারে । ত্যাগই এ বিষয়ে মুখ্য সাধন । এইজন্য ত্যাগকে সাতটি শ্রেণীতে ভাগ করে সেগুলির লক্ষণ সংক্ষেপে উল্লেখ করা যাছে ।</p>
<p class="Text"><span class="char-style-override-1">(১) নিষিদ্ধ কর্মের সবর্থা ত্যাগ ।</span></p>
<p class="Text">চুরি, ব্যভিচার, মিথ্যা, কাপট্য, ছল, জোর-জুলুম, হিংসা, অভক্ষ্য-ভোজন, এবং প্রমাদ প্রভৃতি শাস্ত্রবিরুদ্ধ হীন কর্মসমূহের কায়মনোবাক্যে ত্যাগ এই হল প্রথম শ্রেণীর ত্যাগ ।</p>
<p class="Text para-style-override-2">(২) কাম্য কর্মের ত্যাগ ।</p>
<p class="Text">স্ত্রী, পুত্র, ধনসম্পদ প্রভৃতি প্রিয় বস্তু প্রাপ্তির জন্য এবং রোগ-সংকট প্রভৃতি থেকে মুক্তিলাভের জন্য যজ্ঞ, দান, তপ, উপাসনা প্রভৃতি সকাম কর্মের অনুষ্ঠান না করা* । এই হল দ্বিতীয় শ্রেণীর ত্যাগ ।</p>
<p class="Footnotes">* যদি দৈবাৎ এই প্রকার কোন লৌকিক অথবা শাস্ত্রীয় কর্ম উপস্থিত হয় যা স্বরূপতঃ সকাম, কিন্তু তা না করার ফলে কারোর কষ্ট হতে পারে, অথবা উপাসনার পরম্পরায় কোন বাধা উপস্থিত হতে পারে, সেক্ষেত্রে নিজের স্বার্থ ত্যাগ করে কেবল লোকসংগ্রহার্থে এইরকম কর্মের অনুষ্ঠান সকাম বলে বিবেচিত হবে না |</p>
<p class="Text para-style-override-2">(৩) তৃষ্ণার (বাসনা) সর্বথা ত্যাগ ।</p>
<p class="Text">মান, অহঙ্কার, প্রতিষ্ঠা এবং স্ত্রী-পুত্র-ধন-জনাদি যা কিছু অনিত্য পদার্থ প্রারব্ধ (ভাগ্য) অনুসারে লাভ করা গেছে, সেগুলির বৃদ্ধিসাধন ভগবৎপ্রাপ্তির পথে বাধাস্বরূপ জ্ঞান করে তা ত্যাগ করা । এই হল তৃতীয় শ্রেণীর ত্যাগ ।</p>
<p class="Text para-style-override-2">(৪) নিজের সুখ-স্বার্থের জন্য অপরকে দিয়ে সেবা করানোকে ত্যাগ ।</p>
<p class="Text">নিজের সুখ-স্বার্থের জন্য কারও কাছ থেকে ধনাদি বা কায়িক সেবা প্রার্থনা অথবা বিনা প্রার্থনায় দত্ত বস্তু বা সেবাগ্রহণ, অথবা মনে এরকম ইচ্ছা রাখাও ত্যাগ করা* । এই হল চতুর্থ শ্রেণীর ত্যাগ ।</p>
<p class="Footnotes">* যেখানে এই ধরণের সেবা বা ভোজনাদি স্বীকার না করলে কারো মনে গভীর কষ্ট দেওয়া হবে, সেক্ষেত্রে লোকশিক্ষার জন্য এইধরণের গ্রহণ দোষের নয় | স্ত্রী-মিত্র-পুত্রাদির কাছ থেকে কিছুই গ্রহণ না করা বাস্তবক্ষেত্রে লোকমর্যাদার পক্ষেও প্রতিকূল আচরণ বলে বিবেচিত হতে পারে | তাই তা স্বীকার করাই হল ধর্মাবিরুদ্ধ কর্ম |</p>
<p class="Text para-style-override-2">(৫) সকল কর্তব্যকর্মে আলস্য এবং ফলাকাঙ্ক্ষার সর্বথা ত্যাগ</p>
<p class="Text">ঈশ্বরের প্রতি ভক্তি, দেবতাদের পূজা, গুরুজনদের সেবা, যজ্ঞ, দান, তপ তথা বর্ণাশ্রমসম্মত জীবিকা দ্বারা গার্হস্থ্য-ধর্ম পালন, এবং শরীররক্ষার নিমিত্ত খাদ্যগ্রহণাদি যে সব আবশ্যিক কর্ম আছে তাতেও আলস্য এবং সর্বপ্রকার কামনা ত্যাগ করা ।</p>
<p class="Text"><span class="char-style-override-1">(ক) ঈশ্বর-ভক্তি বিষয়ে আলস্য ত্যাগ ।</span></p>
<p class="Text">সর্বদাই যিনি পরম বন্ধু, পরম প্রিয়, পরম দয়ালু, আমাদের দুঃখে-বিপদে-সঙ্কটে পরম সহায় সেই অন্তর্যামী ঈশ্বরের চিন্তায় মনকে যত বেশি সম্ভব নিমগ্ন রাখা, তাঁর বিষয়ে আলোচনা, তাঁর সম্পর্কিত কথা শোনা, তাঁর নামগান, তাঁর মনন, উৎসাহপূর্বক নিরন্তর তাঁর নামজপ, তাঁর ধ্যান ইত্যাদি বিষয়ে যেন কখনোই আলস্য না আসে সে বিষয়ে সদা সতর্ক থাকা ।</p>
<p class="Text"><span class="char-style-override-1">(খ) ঈশ্বর ভক্তিতে কামনার ত্যাগ ।</span></p>
<p class="Text">ইহলোক এবং পরলোকের সকল প্রকার ভোগ্য বস্তুই ক্ষণভঙ্গুর, নশ্বর এবং ভগবদ্ভক্তির বাধাস্বরূপ জেনে কোনো বস্তু পাওয়ার জন্য ভগবানের কাছে প্রার্থনা না করা এবং মনেও ইচ্ছা না রাখা । কোনো সংকটেও ত্রাণের জন্য ভগবানের কাছে প্রার্থনা না করা, বরং প্রাণ যায় যাক, কিন্তু তার জন্য বিশুদ্ধ ভক্তিতে কলঙ্কের দাগ না লাগে । মনের মধ্যে এইরকম ভাব জাগরূপ রাখা । প্রহ্লাদের দৃষ্টান্ত মনে রাখা উচিত যিনি পিতার অজস্র নিগ্রহ সহ্য করেছিলেন কিন্তু কখনো নিজেকে রক্ষা করার জন্য ভগবানকে ডাকেননি ।</p>
<p class="Text">নিজের অনিষ্টকারীকেও ‘ভগবান তোমার সর্বনাশ করুন’ ইত্যাদি বলে অভিশাপ না দেওয়া এবং এইধরণের কোনো ইচ্ছা মনেও না রাখা ।</p>
<p class="Text">ভগবদ্ভক্তির অভিমানে কাউকে বরদান বা আশীর্বাদ না করা । যেমন ‘ভগবান তোমার আরোগ্য বিধান করুন, তোমার দুঃখ দূর করুন, তোমার আয়ু বাড়িয়ে দিন’ ইত্যাদি ।</p>
<p class="Text">পত্র ব্যবহারেও সকাম শব্দের ব্যবহার না করা যথা ‘ভগবান তোমার মঙ্গল করুন’, ‘সংসারের মঙ্গল বিধান করুন’ । এই জাতীয় সাংসারিক কামনা-বাসনা পরিপূর্ণ বাগ্বন্ধ পরিহার করা উচিত । ব্যবসায়ীদের মধ্যে ‘ভগবান ব্যবসায় শ্রীবৃদ্ধি করুন’, ‘লক্ষ্মীদেবীর কৃপা বর্ধিত হোক’ । ইত্যাদি প্রকার সকাম প্রার্থনা প্রচলিত আছে । এগুলির পরিবর্তে ‘ভগবৎ পদপদ্মই সার’, ‘তিনিই নিত্য আনন্দময় রূপে বিরাজমান’ ইত্যাদি কথা যাতে মনকে ক্ষুদ্রতা থেকে উর্ধ্ব টেনে তোলে তা ব্যবহার করা বরং ভালো ।</p>
<p class="Text"><span class="char-style-override-1">(গ) দেবতাদের পূজায় আলস্য এবং কামনা ত্যাগ ।</span></p>
<p class="Text">শাস্ত্রমর্যাদা তথা লোকমর্যাদা অনুসারে যখন যে দেবতার পূজা উপস্থিত হয়, তখন সেটিই ভগবদিচ্ছা জেনে সেই পূজায় আন্তরিক ভক্তির সাথে নিযুক্ত হওয়া, এবং তা থেকে কোনোরকম স্থূল প্রাপ্তির কামনা না রাখা ।</p>
<p class="Text">অনেকে এই ধরণের পূজাকে উপলক্ষ্য করে নানাবিধ সাংসারিক সমৃদ্ধির কামনাকেই উদগ্র করে তোলে । বিশেষতঃ ব্যবসায়ী সম্প্রদায়ের মধ্যে এই ধরণের হীনবুদ্ধির অতিরিক্ত প্রসার দেখতে পাওয়া যায় । হিসাবের খাতা, সিন্বুক, টাকা-পয়সার বাক্স, বই-পত্র প্রভৃতির উপরে দেব-দেবীর সহায়তা বা কৃপা প্রার্থনাসূচক বহুবিধ কথা ব্যবহার করা হয় । যথা । ‘মা লক্ষ্মী সহায়’, ‘কালীমাতা সহায়’, ‘ঋদ্ধি-সিদ্ধি লাভ’, ‘গণেশ সহায়’, ‘সিদ্ধিদাতাগণেশায় নমঃ’, শ্রীলক্ষ্মী নারায়ণ সর্বত্রই আনন্দরূপে বিরাজমান । এগুলির পরিবর্তে ‘উৎসাহ ও আনন্দের সাথে শ্রীলক্ষ্মী নারায়ণের পূজা সম্পন্ন হল’ ইত্যাদি সাধারণভাবে মঙ্গলবাচক শব্দ লেখা যেতে পারে ।</p>
<p class="Text"><span class="char-style-override-1">(ঘ) মাতা, পিতা প্রভৃতি গুরুজনদের সেবায় আলস্য এবং কামনা ত্যাগ ।</span></p>
<p class="Text">মাতা, পিতা, আচার্য (শিক্ষক) এবং আরো অন্যান্য যে সকল ব্যক্তি বর্ণ, আশ্রম, অবস্থা এবং গুণ । এই সকলের বিচারে যে কোনো দিক দিয়ে নিজের থেকে বড়ো তাঁদের নিত্য সেবা করা, নিত্য প্রণাম করা, মানুষের পরম পবিত্র কর্তব্য । এই ভাব মনে জাগরূপ রেখে, সর্বথা আলস্য ত্যাগ করে নিষ্কামভাবে উৎসাহের সঙ্গে ভগবানের আদেশ-জ্ঞানে এঁদের সেবায় নিত্য তৎপর থাকতে হবে ।</p>
<p class="Text"><span class="char-style-override-1">(ঙ) যজ্ঞ, দান, তপস্যা প্রভৃতি শুভ কর্মসমূহে আলস্য এবং কামনা ত্যাগ ।</span></p>
<p class="Text">পঞ্চ মহাযজ্ঞাদি নিত্যকর্ম, পঞ্চ মহাযজ্ঞ ঃ (১) দেবযজ্ঞ (অগ্নিহোত্রাদি), (২) ঋষিযজ্ঞ (বেদপাঠ, সন্ধ্যাহ্নিক, গায়ত্রীজপাদি), (৩) পিতৃযজ্ঞ (তর্পণ, শ্রাদ্ধাদি), (৪) মনুষ্যযজ্ঞ (অতিথি সেবাদি), (৫) ভূতযজ্ঞ (বৈশ্বদেববলি অর্থাৎ পশু-পাখিদের উদ্দেশ্যে নিত্য পানীয় জল ও খাদ্যদ্রব্যাদি দান) এবং অন্যান্য নৈমিত্তিক কর্মরূপ যজ্ঞাদির অনুষ্ঠান এবং অন্ন, বস্ত্র, বিদ্যা, ঔষধ এবং অর্থাদি দানের দ্বারা সকল জীবের যথোপযুক্ত উপকার করার জন্য কায়মনোবাক্যে যথাশক্তি প্রয়াস করা এবং সেই সঙ্গে নিজের ধর্মপালনের জন্য যে কোনোপ্রকার ক্লেশ সহ্য করতে প্রস্তুত থাকা, তথা এইজাতীয় শাস্ত্রবিহিত কর্মের ফলে কোনোপ্রকার ইহলৌকিক বা পারলৌকিক ভোগের কামনা সম্পূর্ণরূপে পরিহার করে শুধুমাত্র ভগবদাজ্ঞা-জ্ঞানে ভগবৎ-প্রীতির জন্যই শ্রদ্ধা ও উৎসাহভরে এইসকল কর্মে নিরত থাকা ।</p>
<p class="Text para-style-override-2">(চ) জীবিকা-অর্জনের দ্বারা গার্হস্থ্য-নির্বাহের উপযুক্ত কাজে আলস্য এবং কামনা ত্যাগ</p>
<p class="Text">জীবিকা অর্জনের উপযুক্ত কাজে, যেমন বৈশ্যের জন্য কৃষি, গোপালন এবং বাণিজ্য প্রভৃতি বলে বলা হয়েছে, সেই রকম বিভিন্ন বর্ণ ও আশ্রমের জন্য শাস্ত্রে যেমন নির্দেশ দেওয়া হয়েছে, সেই সকল কর্মের দ্বারা জীবিকা নির্বাহের জন্য ভগবানের আদেশ রয়েছে । এইজন্য নিজের একান্ত কর্তব্য মনে করে লাভ এবং ক্ষতি সমান জ্ঞান করে সর্বপ্রকার কামনা ত্যাগ করে উৎসাহের সঙ্গে এইসকল কাজ করে যাওয়া । (এইরকম ভাব নিয়ে কর্ম করলে তাতে লোভের স্পর্শ থাকে না, সেইজন্য সেগুলি কোনোপ্রকার দোষ-দৃষ্ট হওয়ার সম্ভাবনাও থাকে না, কারণ জীবিকা নির্বাহের কাজে পাপ-সংস্পর্শ ঘটার হেতু হল বিশেষরূপে লোভ-ই । এই বিষয়ে পাঠকেরা গীতা প্রেস গোরখপুর থেকে প্রকাশিত গীতার সাধারণ ভাষাটীকা সমন্বিত সংস্করণ দেখতে পারেন । সেখানে ১৮শ অধ্যায়ের ৪৪ সংখ্যক শ্লোকের টিপ্পণীতে বৈশ্যের জন্য বাণিজ্য-বৃত্তির দোষগুলি পরিহার করার উপায় সবিস্তারে বর্ণিত হয়েছে । সেই উদাহরণ অনুসরণ করে সকলেই নিজ নিজ বর্ণ এবং আশ্রম অনুসারী যাবতীয় কর্মের দোষগুলি বর্জন করে কেবলমাত্র ভগবানের আদেশ পালনের ভাব মনের মধ্যে রেখে তাঁর জন্যই নিষ্কামভাবে সকল অনুষ্ঠানের চেষ্টা করতে পারেন ।)</p>
<p class="Text"><span class="char-style-override-1">(ছ) শরীর-সম্বন্ধীয় কর্মসমূহে আলস্য এবং কামনা-ত্যাগ ।</span></p>
<p class="Text">শরীর-নির্বাহের জন্য শাস্ত্রোক্ত রীতি অনুসারে ভোজন, বস্ত্র এবং ঔষধ প্রভৃতি সেবন ইত্যাদি যেসব শরীর-বিষয়ক কর্ম আছে সেগুলিতেও সর্বপ্রকার ভোগবিলাসের কামনা ত্যাগ করে সুখ-দুঃখ, লাভ-ক্ষতি এবং জীবন-মরণকেও সমান জ্ঞান করে কেবলমাত্র ভগবৎ-প্রাপ্তির জন্যই সেগুলির যথাযোগ্য পালন করা ।</p>
<p class="Text">পূর্বোক্ত চার প্রকার ত্যাগের সঙ্গে এই পঞ্চম প্রকারের ত্যাগের দ্বারা সকল দোষ এবং সর্বপ্রকারের কামনার নাশ হয়ে কেবলমাত্র ভগবৎ-প্রাপ্তির তীব্র ইচ্ছার অনুক্ষণ স্ফুরণ । এই হল জ্ঞানের প্রথম ভূমিকার পরিপক্ক অবস্থায় উপনীত পুরুষের লক্ষণ ।</p>
<p class="Text para-style-override-2">(৬) সংসারের সকল বস্তু এবং কর্মসমূহে মমতা এবং আসক্তির সর্বতোভাবে ত্যাগ</p>
<p class="Text">ধন-সম্পত্তি, ঘর-বাড়ি, বসন-ভূষণ প্রভৃতি সকল বস্তু তথা স্ত্রী-পুত্র, বন্ধু-বান্ধব-সহ সকল আপনজন এবং মান-সম্মান, অহংকার, প্রতিষ্ঠা ইত্যাকার ইহলোক এবং পরলোকের যত বিষয়-ভোগরূপ পদার্থ আছে, সে-সবই ক্ষণভঙ্গুর এবং নশ্বর হওয়ায় সেগুলিকে অনিত্য জেনে তাদের প্রতি মমত্ব এবং আসক্তি না হওয়া এবং কেবল এক সচ্চিদানন্দঘন পরমাত্মার প্রতিই অনন্য বিশুদ্ধ প্রেম সঞ্জাত হওয়ায় কায়মনোবাক্যকৃত সকল কর্মে এবং শরীরের প্রতিও মমতা এবং আসক্তির সর্বতোভাবে অভাব । এই হল ষষ্ঠ প্রকারের ত্যাগ । (সকল পদার্থে এবং কর্মসমূহে তৃষ্ণা এবং ফলাকাঙ্ক্ষার ত্যাগ তৃতীয় এবং পঞ্চম প্রকারের ত্যাগের মধ্যে বর্ণিত হয়েছে, কিন্তু সেরকম ত্যাগ হওয়া সত্ত্বেও সেখানে মমতা এবং আসক্তি অবশেষরূপে থেকে যায় । যেমন, আমরা ভরতমুনির ক্ষেত্রে দেখতে পাই । ভজন, ধ্যান এবং সৎসঙ্গের অনুশীলনের ফলে সকল পদার্থে এবং কর্মে তৃষ্ণা এবং ফলাকাঙ্ক্ষার নিবৃত্তি হওয়া সত্ত্বেও হরিণ এবং হরিণের পালনরূপ কর্মে তঁার মমতা এবং আসক্তি থেকে গেছিল । এইজন্য সংসারের যাবতীয় পদার্থ এবং কর্মে মমতা এবং আসক্তির ত্যাগকে ষষ্ঠ প্রকারের ত্যাগ বলা হয়েছে ।)</p>
<p class="Text">উক্ত ষষ্ঠ প্রকারের ত্যাগ যাঁদের সিদ্ধ হয়েছে সেইসব ব্যক্তির সংসারের সকল পদার্থে বৈরাগ্য জন্মায়, কেবল এক পরম প্রেমময় ভগবানের প্রতিই অনন্য প্রেমের সঞ্চার হয় । এইজন্য তাঁদের কাছে ভগবানের গুণ, প্রভাব এবং রহস্যপূর্ণ বিশুদ্ধ প্রেমের কথা শোনা এবং অন্যদের শোনানো, মন, তথা নির্জনে অবস্থান করে নিরন্তর ভগবানের ভজন, ধ্যান এবং শাস্ত্রসমূহের মর্মবিচার, এই সবই ভালো লাগে । বিষয়াসক্ত লোকেদের মধ্যে থেকে হাস্য-পরিহাস, বিলাস, প্রমাদ, নিন্দা, বিষয়ভোগ এবং বৃথা বাক্যালাপ প্রভৃতিতে নিজের অমূল্য সময়ের একটি ক্ষণও ব্যয় করতে তাঁদের ভালো লাগে না । ভগবানের স্বরূপ এবং নামের মননে রত থেকেই তাঁরা তাঁদের যাবতীয় কর্তব্য কর্ম করে চলেন, সেই কর্মে তাঁদের কোনো আসক্তিই থাকে না, কেবল ভগবানের নিমিত্তই সেগুলি সম্পাদিত হতে থাকে ।</p>
<p class="Text">এই হোলো জ্ঞানের দ্বিতীয় ভূমিকার পরিপক্ব অবস্থায় উপনীত পুরুষের লক্ষণ, সকল পদার্থ এবং কর্মে মমতা এবং আসক্তির সম্পূর্ণ ত্যাগ সিদ্ধ হয়ে গিয়ে কেবল এক সচ্চিদানন্দঘন পরমাত্মার প্রতিই বিশুদ্ধ প্রেমের উদয় ।</p>
<p class="Text"><span class="char-style-override-1">(৭) সংসার, শরীর এবং সকল কর্মে সূক্ষ্ম বাসনা এবং অহংভাবের সম্পূর্ণ ত্যাগ ।</span></p>
<p class="Text">সংসারের সকল পদার্থই মায়ার কার্য হওয়ায় সেগুলি সর্বথা অনিত্য, এবং এক সচ্চিদানন্দঘন পরমাত্মাই সর্বত্র সমভাবে পরিপূর্ণরূপে বিরাজিত, এইরকম দৃঢ় নিশ্চয় জন্মানোর ফলে নিজ শরীর-সহ সংসারের যাবতীয় পদার্থে তথা যাবতীয় কর্মেও সূক্ষ্মরূপে বাসনার অস্তিত্ব না থাকা অর্থাৎ অন্তঃকরণে চিত্ররূপে (ছাপ, মূল বস্তুটি না থাকলেও তার ছায়াময় প্রতিরূপ) ও তার সংস্কার না থাকা এবং শরীরে অহংভাবের সর্বতোভাবে নিবৃত্তি, যার ফলে কায়-মনো-বাক্যকৃত যাবতীয় কর্মে কর্তৃত্বাভিমানের লেশমাত্র না থাকা । এই হলো সপ্তম প্রকারের ত্যাগ ।*</p>
<p class="Footnotes">* যাবতীয় জাগতিক পদার্থ এবং কর্মে তৃষ্ণা এবং ফলাকাঙ্ক্ষা তথা মমতা এবং আসক্তির সর্বথা অভাব হলেও সেগুলিতে সূক্ষ্ম বাসনা এবং কর্তৃত্বের অভিমান অবশেষরূপে থেকেই যায় | এইজন্য সূক্ষ্ম বাসনা এবং অহভাবের ত্যাগকে সপ্তম প্রকারের ত্যাগ বলা হয়েছে |</p>
<p class="Text">এই সপ্তম প্রকারের ত্যাগরূপ পরবৈরাগ্য* যিনি প্রাপ্ত হয়েছেন সেই পুরুষের অন্তঃকরণের বৃত্তিসমূহ জগতের সবকিছু থেকেই পূর্ণরূপে নির্লিপ্ত হয়ে যায় । কখনো সাময়িকভাবে কোনো জগৎ-সম্বন্ধীয় স্ফুরণ হয়েও যায় তবুও তার সংস্কার স্থিত হতে পারে না কারণ এক সচ্চিদানন্দঘন পরমাত্মা বাসুদেবেই তিনি অনন্যভাবে গাঢ় স্থিতিতে নিরন্তর লগ্ন থাকেন ।</p>
<p class="Footnotes">* পূর্বোক্ত ষষ্ঠপ্রকারের ত্যাগীর বিষয়ের সঙ্গে বিশেষ সংসর্গ ঘটলে কদাচিৎ তাঁর মধ্যে কিঞ্চিৎ আসক্তি জন্মাতেও পারে, কিন্তু এই সপ্তম প্রকারের ত্যাগীর বিষয় সংসর্গ হলেও তাঁর আসক্তি জন্মায় না, কারণ তাঁর স্থিরনিশ্চয়রূপ বোধে একমাত্র পরমাত্মা ভিন্ন অন্য কোনো বস্তু থাকেই না, এইজন্য এই ত্যাগকে পরবৈরাগ্য বলা হয়েছে |<span class="char-style-override-2"></span></p>
<p class="Text">এইজন্য তাঁর অন্তঃকরণে সমস্ত অবগুণ বা দোষের বিনাশ বা অভাব ঘটে, এবং পরিবর্তে সেখানে অহিংসা (কায়-মনোবাক্যে কাউকে কোনোপ্রকার কষ্ট না দেওয়া), সত্য (অন্তঃকরণ) ইন্দ্রিয়সমূয়ের দ্বারা যেমন নিশ্চয় করা হয়েছে ঠিক-ঠিক তেমনটিই প্রিয় শব্দের দ্বারা প্রকাশ করা, অস্তেয় (কোন প্রকার চৌর্য না করা), ব্রহ্মচর্য (অষ্টবিধ মৈথুনের একান্ত অভাব), অপৈশুন্য (কারো নিন্দা না করা), লজ্জা, অমানিত্ব (অনের কাছ থেকে সম্মান, অভ্যর্থনা ইত্যাদি পাওয়ার আকাঙ্ক্ষা না থাকা), নিষ্কপটতা, শৌচ (অন্তরের এবং বাইরের পবিত্রতা), সত্যাশ্রিত শুদ্ধ ব্যবহারের দ্বারা দ্রব্য এবং তার থেকে প্রস্তুত অন্নের আহার, যথাযোগ্য রীতি অনুসারে আচরণ, জল-মৃত্তিকাদির দ্বারা শরীরের শুদ্ধি । এইসবকে বাইরের শুদ্ধি বলা হয়, অপরদিকে রাগ (আসক্তি), দ্বেষ, কপটতা প্রভৃতি বিকার নষ্ট হয়ে গিয়ে অন্তঃকরণ নির্মল এবং শুদ্ধ হয়ে যাওয়া একে বলা হয় অন্তরের শুদ্ধি), সন্তোষ (বাসনার সর্বথা অভাব), তিতিক্ষা (শীত-উষ্ণ, সুখ দুঃখাদি দ্বন্দ্বসমূহ নির্বিকারে সহ্য করা), সৎসঙ্গ, সেবা, যজ্ঞ, দান, তপ (স্বধর্ম-পালনের জন্য কষ্ট সহ্য করা), স্বাধ্যায় (বেদ এবং সৎশাস্ত্রসমূহের অধ্যয়ন এবং ভগবানের নাম এবং গুণ কীর্তন), শম (অন্তরিন্দ্রিয় মনকে বশীভূত করা), দম (বহিরিন্দ্রিয় সমূহকে বশ করা), বিনয়, আর্জব (শরীর এবং ইন্দ্রিয়সমূহসহ অন্তঃকরণের সরলতা), দয়া (দুঃখীদের প্রতি করুণা), শ্রদ্ধা (বেদ, শাস্ত্র, মহাত্মা, গুরু এবং পরমেশ্বরের বচনে প্রত্যক্ষবৎ বিশ্বাস), বিবেক (সৎ এবং অসৎ পদার্থের যথার্থ জ্ঞান), বৈরাগ্য (ব্রহ্মলোক-পর্যন্ত সর্বলোকের সকল পদার্থে আসক্তির সম্পূর্ণ অভাব), একান্ত বা নির্জনে বাস, অপরিগ্রহ (মমত্বৱুদ্ধির বশবর্তী হয়ে কোন বস্তু সংগ্রহ না করা), সমাধান (অন্তঃকরণে সংশয় এবং বিক্ষেপের অভাব), উপরতি (শান্ত আনন্দময় নির্লিপ্ততা), তেজ (মহান্ পুরুষের যে চারিত্রশক্তির প্রভাবে বিষয়াসক্ত এবং নীচমনা হীনপ্রকৃতির লোকেরাও প্রায়শ পাপাচরণ থেকে বিরত হয়ে তাঁর উপদেশানুসারে সৎকর্মে প্রবৃত্ত হয় তারই নাম তেজ), ক্ষমা (অপকারী ব্যক্তিকেও কোনরকম শাস্তি দেওয়ার ইচ্ছা মনে না রাখা), ধৈর্য (বিষম বিপদে উপস্থিত হলেও নিজের স্থিতি থেকে বিচলিত না হওয়া), অদ্রোহ (নিজের প্রতি দ্বেষকারী ব্যক্তিকেও দ্বেষ না করা), অভয় (সর্বতোভাবে সর্বপ্রকার ভয়ের অভাব), অনহংকার, শান্তি (ইচ্ছা এবং বাসনাসমূহের একান্ত অভাব এবং অন্তঃকরণে নিত্য-নিরন্তর প্রসন্নতা বর্তমান থাকা) এবং ঈশ্বরের প্রতি অনন্য ভক্তি ইত্যাদি সদ্গুণের আবির্ভাব স্বভাবতঃই হয়ে যায় ।</p>
<p class="Text">এই প্রকারে শরীর-সহ সকল পদার্থ এবং কর্মসমূহে বাসনা এবং অহংভাবের সম্পূর্ণ অভাব সিদ্ধ হয়ে এক সচ্চিদানন্দঘন পরমাত্মার স্বরূপেই একীভূত হয়ে নিত্য-নিরন্তর দৃঢ় স্থিতি-ই হল জ্ঞানের তৃতীয় ভূমিকাতে পরিপক্ব অবস্থায় উপনীত পুরুষের লক্ষণ ।</p>
<p class="Text">উপরোক্ত গুণসমূহের মধ্যে কতকগুলি তো প্রথম এবং দ্বিতীয় ভূমিকাতেই অর্জিত হয়ে যায়, কিন্তু সকল গুণগুলির আবির্ভাব প্রায়শঃই তৃতীয় ভূমিকাতেই হয়ে থাকে । এই গুণগুলি যেহেতু ভগবৎপ্রাপ্তির অত্যন্ত সন্নিকটে উপস্থিত ব্যক্তিদের লক্ষণ এবং ভগবৎস্বরূপের সাক্ষাৎ জ্ঞানের হেতু, সেইজন্য ভগবান শ্রীকৃষ্ণ প্রায় এইসব গুণেরই উল্লেখ করেছেন ‘জ্ঞান’-নামে শ্রীমদ্ভগবদ্গীতার ত্রয়োদশ অধ্যায়ে (শ্লোক ৭-১১) এবং ‘দৈবী সম্পদ্’ নামে ষোড়শ অধ্যায়ে (শ্লোক ১-৩) ।</p>
<p class="Text">এছাড়া এইসব গুণকে শাস্ত্রকারেরা (জাতি-বর্ণাদি-নির্বিশেষে) সকল মানুষের সাধারণ ধর্ম বলে স্বীকার করেছেন । সুতরাং মনুষ্যমাত্রেরই এইগুলিতে অধিকার রয়েছে । তাই সকলেরই উচিত ভগবানের শরণাগত হয়ে বিশেষ প্রযত্ন করা যাতে উল্লিখিত গুণগুলি অন্তঃকরণে আবির্ভূত হয় ।</p>
<p class="Sub-Heading" xml:lang="en-US">উপসংহার</p>
<p class="Text">উপরোক্ত আলোচনায় সাতপ্রকারের ত্যাগের দ্বারা ভগবৎপ্রাপ্তির কথা বলা হয়েছে । সেগুলির মধ্যে প্রথম পাঁচ প্রকারের ত্যাগ পর্যন্ত জ্ঞানের প্রথম ভূমিকার লক্ষণ, ষষ্ঠ শ্রেণীর ত্যাগে দ্বিতীয় ভূমিকার লক্ষণ এবং সপ্তম শ্রেণীর ত্যাগে তৃতীয় ভূমিকার লক্ষণ বলা হয়েছে । উক্ত তৃতীয় ভূমিকায় পরিপক্ব অবস্থায় উপনীত পুরুষ অচিরেই সচ্চিদানন্দঘন পরমাত্মাকে প্রাপ্ত হন । তখন আর তাঁর এই ক্ষণভঙ্গুর, নশ্বর, অনিত্য সংসারের সঙ্গে কোনই সম্বন্ধ থাকে না, অর্থাৎ স্বপ্ন থেকে জাগরিত মানুষের যেমন স্বপ্নে দৃষ্ট সংসারের সঙ্গে কোন সম্পর্ক থাকে না, ঠিক তেমনই অজ্ঞান নিদ্রা থেকে জাগরিত পুরুষেরও মায়ার কার্য এই অনিত্য সংসারের সঙ্গে কোন সম্বন্ধই থাকে না । যদিও লোকদৃষ্টিতে সেই জ্ঞানী পুরুষের শরীর দ্বারা প্রারব্ধ ক্ষয়ের জন্য সমস্ত কর্মই অনুষ্ঠিত হতে দেখা যায় এবং সেই সকল কর্মের দ্বারা জগৎ-সংসারের বিশেষ উপকারও সাধিত হয় কারণ সেই মহাত্মা কামনা, আসক্তি এবং কর্তৃত্বাভিমানরহিত হওয়ার ফলে তাঁর শরীর, মন এবং বাক্যের দ্বারা কৃত সমস্ত আচরণই লোকসমাজে প্রমাণরূপে গৃহীত হয়ে থাকে, এবং এইরকমের মহাপুরুষগণের আদর্শ অনুসারেই শাস্ত্র রচিত হয়, কিন্তু এই সব সত্ত্বেও সেই সচ্চিদানন্দঘন বাসুদেবকে প্রাপ্ত পুরুষ সর্বপ্রকারেই এই ত্রিগুণময়ী মায়ার অতীতই থাকেন । এইজন্য তিনি গুণসমূহের কার্যরূপ প্রকাশ (সত্ত্ব), প্রবৃত্তি (রজঃ) এবং নিদ্রা (তমঃ) প্রভৃতিকে প্রাপ্ত হলেও সেগুলির প্রতি দ্বেষও করেন না আবার সেগুলি নিবৃত্ত হলেও সেগুলির আকাঙ্ক্ষা করেন না কারণ সুখ-দুঃখ, লাভ-ক্ষতি, মান-অপমান, নিন্দা-স্তুতি ইত্যাদি বিষয়ে তথা মাটি, পাথর এবং সোনা প্রভৃতি যাবতীয় বস্তুতে তাঁর সমভাব জন্মায়, ফলে কোন প্রিয় বস্তুর প্রাপ্তি অথবা কোন অপ্রিয় বস্তুর নিবৃত্তিতে সেই মহাত্মার হর্ষও হয় না, অথবা অপ্রিয়ের প্রাপ্তি এবং প্রিয়ের বিয়োগে শোকও হয় না । যদি সেই বীর পুরুষের শরীর কোন কারণে শস্ত্রের দ্বারা (কর্তিত হয়) কাটা হয় অথবা তাঁর অন্য কোন প্রকার তীব্র দুঃখ উপস্থিত হয় তথাপি সেই সচ্চিদানন্দঘন বাসুদেবে অনন্যভাবে স্থিত পুরুষ সেই স্থিতি থেকে বিচলিত হন না কারণ তাঁর অন্তঃকরণে সমগ্র সংসার মরীচিকা-বারির মতো প্রতিভাত হয় এবং এক সচ্চিদানন্দঘন পরমাত্মা ব্যতীত অন্য কোন কিছুরই অস্তিত্ব তাঁর দৃষ্টিতে থাকে না । বিশেষ কী আর বলা যাবে, প্রকৃতপক্ষে সেই সচ্চিদানন্দঘন পরমাত্মাকে প্রাপ্ত পুরুষের ভাব স্বয়ই তিনিই জানেন, অন্য কারো পক্ষেই মন, বুদ্ধি বা ইন্দ্রিয়সমূহ দ্বারা তা প্রকাশিত করা সম্ভব নয় । সুতরাং যত শীঘ্র সম্ভব অজ্ঞান-নিদ্রা ত্যাগ করে উক্ত সাত শ্রেণীর অন্তর্ভুক্ত ত্যাগ দ্বারা পরমাত্মাকে লাভ করার জন্য সৎপুরুষগণের শরণাগত হয়ে তাঁদের নির্দেশানুসারে সাধনায় তৎপর হতে হবে, কারণ এই মানবশরীর অতি দুর্লভ, বহু জন্ম অতিক্রম করে পরম দয়ালু ভগবানের কৃপায়ই এই শরীর লাভ হয় । নশ্বর ক্ষণভঙ্গুর সংসারের অনিত্য ভোগের পিছনে নিজের জীবনের অমূল্য সময় তাই নষ্ট করা একেবারেই উচিত নয় ।</p>
<p class="Chapter-End">॥ শান্তিঃ শান্তিঃ শান্তিঃ ॥</p>


<p class="Page-Break"> </p>
<p class="First-End-Page" id="toc_marker-5" xml:lang="en-GB">শেষ পাতা</p>

