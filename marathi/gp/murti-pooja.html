
<p class="First-End-Page-text para-style-override-1" id="toc_marker-1"><span class="char-style-override-1" xml:lang="en-GB">पहिले पान</span><span class="char-style-override-2" xml:lang="en-GB"></span></p>
<p class="Titel-Page---Shri-Hari">॥ श्रीहरि:॥</p>
<p class="Title-Page---Book-Name">मूर्तिपूजा</p>
<p class="Title-Page---Book-Name-Hindi">(मराठी)</p>
<p class="Tavmev-Mata--pita"> </p>
<p class="Tavmev-Mata--pita">त्वमेव माता च पिता त्वमेव</p>
<p class="Tavmev-Mata--pita">त्वमेव बन्धुश्च सखा त्वमेव।</p>
<p class="Tavmev-Mata--pita">त्वमेव विद्या द्रविणं त्वमेव</p>
<p class="Tavmev-Mata--pita">त्वमेव सर्वं मम देवदेव॥</p>
<p class="Tavmev-Mata--pita"> </p>
<p class="Title-Page---Author-Name">श्रद्धेय स्वामी श्रीरामसुखदासजी महाराज</p>
<p class="Title-Page---Gita-Seva-Trust para-style-override-2">गीता सेवा ट्रस्ट<span></span></p>


<p class="Page-Break">॥ श्रीहरि:॥</p>
<p class="Heading" id="toc_marker-2">मूर्तिपूजा</p>
<p class="Numbers">(गीता दर्पण या पुस्तकातून)</p>
<p class="TXT">आमच्या सनातन वैदिक सिद्धांतामध्ये भक्तलोक मूर्तीचे पूजन करीत नाहीत, उलट परमात्म्याचेच पूजन करतात. तात्पर्य हे आहे की, जो परमात्मा सर्व ठिकाणी परिपूर्ण आहे, त्याचे विशेष स्मरण करण्यासाठी मूर्ती बनवून त्या मूर्तीमध्ये त्या परमात्म्याचे पूजन करतात, ज्यामुळे सुगमतापूर्वक परमात्म्याचे ध्यान-चिंतन होत रहावे.</p>
<p class="TXT">जर मूर्तीचीच पूजा होत असली तर पूजकाच्या अंत:करणात दगडाच्या मूर्तीचाच भाव असावयास पाहिजे होता की, “तुम्ही अमुक पर्वतापासून निघाले आहात, अमुक व्यक्तीने तुम्हाला बनविले आहे, अमुक व्यक्तीने तुम्हाला या ठिकाणी आणले आहे, म्हणून हे पत्थरदेव! तुम्ही माझे कल्याण करा.” परंतु असे कोणी म्हणतच नाही, तर मग मूर्तिपूजा कोठे झाली? म्हणून भक्तलोक मूर्तीची पूजा करीत नाहीत, परंतु मूर्तीमध्ये भगवंताची पूजा करतात अर्थात् मूर्तिभाव न ठेवता भगद्भाव करतात. अशा प्रकारे भगवंताचे पूजन मूर्तीमध्ये करण्याने सर्व ठिकाणी भगवद्भाव होतो. भगवत्-पूजनापासून भगवद्भक्तीचा आरंभ होतो. भक्त सिद्ध झाला तरी त्याचे भगवत् पूजन होतच राहते. </p>
<p class="TXT">मूर्तीमध्ये स्वत:च्या पूजनाच्या विषयात भगवंतांनी गीतेमध्ये म्हटले आहे की, “भक्तलोक भक्तिपूर्वक मला नमस्कार करून माझी उपासना करतात.” (९।१४), जो भक्त श्रद्धा-प्रेमपूर्वक पत्र, पुष्प, फल, जल इत्यादी मला अर्पण करतो, त्याने दिलेला उपहार मी खाऊन टाकतो (९।२६). (विष्णू, शिव, शक्ती, गणेश आणि सूर्य-या ईश्वर कोटीच्या पाच देवता) ब्राह्मण, आचार्य, माता-पिता इत्यादी वडीलधारी आणि ज्ञानी जीवन्मुक्त महात्म्यांचे पूजन करणे शारीरिक तप आहे (१७।१४). जर समोर मूर्ती नसेल तर कोणाला नमस्कार केला जाईल? कोणाला पत्र, पुष्प, फल, जल इत्यादी वाहिले जाईल आणि कोणाचे पूजन केले जाईल? यावरून हेच सिद्ध होते की, गीतेमध्ये मूर्तिपूजेचा विषयसुद्धा आला आहे. </p>
<p class="TXT">त्याचप्रमाणे गाय, तुळशी, पिंपळ, ब्राह्मण, तत्त्वज्ञ जीवन्मुक्त, गिरिराज गोवर्धन, गंगा, यमुना इत्यादींचे पूजनसुद्धा भगवत्-पूजन आहे. यांचे पूजन केल्याने “सर्व ठिकाणी परमात्मा आहेत” ही गोष्ट सुगमतेने अनुभवाला येते. म्हणून सर्व ठिकाणी परमात्म्याचा अनुभव करण्यात गाय इत्यादींचे पूजन फार सहायक आहे. कारण पूजा करणाऱ्याने “सर्व ठिकाणी परमात्मा आहेत” असे मानणे तरी सुरू केलेले असते. परंतु जो कोणाचेही पूजन करीत नाही, केवळ गप्पाच मारतो, त्याला “सर्व ठिकाणी परमात्मा आहेत” हा अनुभव येणार नाही. तात्पर्य हे आहे की, मूर्तीमध्ये भगवंताचे पूजन करणे कल्याणाचे, श्रेयाचे साधन आहे.</p>
<p class="TXT">भगवत्पूजनाशिवाय हाड-मांसाची पूजा करणे अर्थात्  आपल्या शरीराला सुंदर-सुंदर दागिने आणि वस्त्राने सजविणे, चांगल्यापैकी घर बांधणे तसेच त्याला सुंदर-सुंदर सामुग्रीने सजविणे, शृंगार करणे इत्यादी मूर्तिपूजाच आहे, जी पतनाकडे नेणारी आहे.</p>
<p class="Shlok-Color-2">ज्ञातव्य</p>
<p class="TXT">भगवंत सर्व ठिकाणी परिपूर्ण आहेत—असे प्राय: सर्वच आस्तिक मानतात, परंतु वास्तविक असे मानणे त्यांचेच असते, ज्यांनी मूर्ती, वेद, सूर्य पिंपळ, तुळशी, गाय इत्यादीमध्ये भगवंतांना मानून त्यांचे पूजन सुरू केले आहे. कारण जे मूर्ती, वेद, सूर्य इत्यादीमध्ये भगवंतांना मानतात ते स्वत: सर्व ठिकाणी, सर्व प्राण्यांमध्ये भगवंतांना मानू लागतील. जे केवळ मूर्ती इत्यादी मध्येच भगवंतांना मानतात त्यांना “प्राकृत (आरंभिक)भक्त” म्हटले गेले आहे.* कारण त्यांनी एका ठिकाणी भगवंताचे पूजन सुरू केले म्हणून ते भगवंतांना सन‍्मुख झाले. परंतु जे केवळ “भगवान् सर्व ठिकाणी आहेत” असे म्हणतात, परंतु त्यांचा कोठेही आदरभाव, पूज्यभाव, श्रेष्ठभाव नाही, त्यांना भक्त म्हटले गेले नाही. कारण ते “भगवान् सर्व ठिकाणी आहेत” असे केवळ म्हणतात, मानीत नाहीत म्हणून ते भगवंताच्या सन‍्मुख झाले नाहीत.</p>
<p class="Footnotes-Bold">* अर्चायामेव हरये पूजां यः श्रद्धयेहते।</p>
<p class="Footnotes-Bold">न तद्‍भक्तेषु चान्येषु स भक्तः प्राकृतः स्मृतः॥</p>
<p class="Footnotes-Right">(श्रीमद्‍भा० ११। २। ४७)</p>
<p class="TXT">मूर्तीमध्ये भगवंताचे पूजन श्रद्धेचा विषय आहे, तर्काचा विषय नाही. ज्यांच्या ठिकाणी श्रद्धा आहे, त्यांच्यापुढे भगवतांचे महत्त्व प्रकट होते. त्यांच्याकडून केली गेलेली पूजा भगवान् ग्रहण करतात, त्यांच्या हाताने भगवान् प्रसाद ग्रहण करतात. जसे करमाबाईच्या हाताने भगवंतांनी खिचडी खाल्ली, धन्ना भक्ताकडून भगवंतांनी रोट खाल्ले, मीराबाईकडून भगवंत दूध प्याले इत्यादी इत्यादी. तात्पर्य हे आहे की, श्रद्धा-भक्तीने भगवान् मूर्तीमध्ये प्रगट होतात.</p>
<p class="TXT"><span class="char-style-override-3">प्रश्न—</span>भक्तलोक भगवंतांना नैवेद्य समर्पण करतात तर भगवान् तो नैवेद्य ग्रहण करतात—हे कशावरून ओळखावे?</p>
<p class="TXT"><span class="char-style-override-3">उत्तर—</span>भगवंताच्या दरबारात वस्तूची प्रधानता नसते, तर भावाची प्रधानता असते. भावामुळेच भगवान् भक्ताकडून अर्पित झालेल्या वस्तू आणि क्रिया ग्रहण करतात. जर भक्ताचा भाव भगवंतांना भोजन करविण्याचा असेल तर भगवंताला भूक लागते आणि ते प्रगट होऊन भोजन करतात. भक्ताच्या भावामुळेच भगवान् जी वस्तू ग्रहण करतात ती वस्तू नाशवान् राहत नाही, तर दिव्य चिन्मय होते. जर तसा भाव नसेल, भावात उणीव असेल, तरीही भगवान् भक्ताद्वारा भोजन केवळ अर्पण केल्याने संतुष्ट होतात. भगवंताच्या संतुष्ट होण्यामध्ये वस्तू आणि क्रियेची प्रधानता नाही, तर भावाचीच प्रधानता राहते. संतांनी म्हटले आहे—</p>
<p class="Shlok-Color-2">भाव भगत की राबडी, मीठी लागे “वीर”।</p>
<p class="Shlok-Color-2">बिना भाव “कालू” कहे, कडवी लागे खीर॥</p>
<p class="TXT">मला एक सद्गृहस्थ भेटले होते. त्यांची एका संतावर फार श्रद्धा होती आणि ते त्यांची सेवा करीत होते. ते म्हणत होते की, जेव्हा महाराजांना तहान लागत होती तेव्हा माझ्या मनात महाराजांना तहान लागल्याची जाणीव होत होती, म्हणून मी पाणी घेऊन जात असे आणि ते पाणी पीत असत. तसेच जी पवित्र पतिव्रता असते तिला पतीच्या तहान भूकेची जाणीव होते. तसेच पतीची कोणत्या भोजनाच्या पदार्था-विषयी आवड आहे—हेही तिला कळून येते. भोजन वाढल्यावर पतीसुद्धा असे म्हणतो की, माझ्या मनात आज हेच आवडीचे भोजन करण्याचे आले होते. त्याचप्रमाणे ज्याच्या मनात भगवंतांना नैवेद्य अर्पण करण्याचा भाव असतो, त्याला भगवंताच्या आवडीचे, तहान-भुकेचे ज्ञान होते.</p>
<p class="TXT">एका मंदिराचे पुजारी होते. त्यांचे इष्ट बालगोपाल होते. ते दररोज लहान लहान लाडू बनवीत असत आणि रात्री जेव्हा बाल गोपालांना झोपवीत असत, तेव्हा ते लाडू त्यांच्या उशाला ठेवित असत, कारण बालकाला रात्री भूक लागत असते. एके दिवशी ते लाडू ठेवणे विसरले तर त्या रात्री बाल गोपालाने पुजाऱ्याला स्वप्नात सांगितले की, मला भूक लागली आहे. तशीच आणखी एक घटना आहे. एक साधू होते. ते प्रतिवर्षी दिवाळीनंतर (थंडीच्या दिवसात) भगवंतांना काजू, बदाम, पिस्ता, आक्रोड इत्यादींचा नैवेद्य अर्पण करीत होते. एके वर्षी सुका मेवा फार महाग झाला, म्हणून त्यांनी शेंगदाण्याचा नैवेद्य अर्पण करणे सुरू केले. एके दिवशी भगवंतांनी रात्री स्वप्नामध्ये सांगितले की, अरे तू शेंगदाणेच खाऊ घालणार काय? त्या दिवसापासून त्यांनी पुन्हा भगवंताला काजू इत्यादीचा नैवेद्य, अर्पण करणे सुरू केले. पूर्वी त्यांच्या मनात असा संशय होता की, भगवान् नैवेद्य ग्रहण करतात की नाही, कोणाला ठाऊक? जेव्हा भगवंताने स्वप्नामध्ये असे सांगितले, तेव्हा त्यांचा संशय नाहीसा झाला. तात्पर्य हे आहे की, कोणी भगवंताला भावनेने जर नैवेद्य समर्पण करीत असेल तर त्यांनाही भूक लागते आणि ते तो नैवेद्य ग्रहण करतात.</p>
<p class="TXT">एक साधू होते. त्यांचा आहार फार मोठा होता. एकदा ते आजारी पडले. त्यावेळी त्यांना एकाने सांगितले की, महाराज! तुम्ही गायीचे दूध पीत जा, परंतु ते दूध असे असावे की, वासराने पिऊन झाल्यावर जे शिल्लक राहील ते प्यावे. त्यांनी तसेच करणे सूरू केले. जेव्हा वासरू आपल्या आईचे पोटभर दूध पीत असे, त्यानंतर जेवढे दूध निघेल पाव-दीड पाव तेवढेच पीत असत. परंतु त्यांची तेवढॺानेच तृप्ती होत असे. काही दिवसातच ते आजारातून बरे झाले, त्यांचा आजार नहिसा झाला. जर न्याययुक्त वस्तूमध्येसुद्धा एवढी शक्ती आहे की, थोडॺा मात्रेत सेवन झाले तरीही तृप्ती होते आणि रोग समाप्त होतो, तर मग जी वस्तू भावपूर्वक दिली जाईल, तिच्याविषयी मग काय बोलायचे आहे? </p>
<p class="TXT">हा तर सर्वांचाच अनुभव आहे की, एखादा जर, भावनेने, प्रेमाने भोजन करवित असेल, तर त्या भोजनात विशेष स्वाद अनुभवाला येतो आणि त्या भोजनामुळे वृत्तीसुद्धा फारच निर्मळ राहतात. केवळ मनुष्यावरच नव्हे, पशूवरही भावनेचा परिणाम होतो. ज्या वासराची माता मॄत्यू पावते, त्या वासराला लोक दुसऱ्या गायीचे दूध पाजतात. यामुळे वासरू जीवंत तर राहते परंतु पुष्ट होत नाही. तेच वासरू जर आपल्या मातेचे दूध प्याले असते तर मातेने त्याला प्रेमाने चाटले असते, दूध पाजले असते, ज्यामुळे ते थोडॺाच दुधाने पुष्ट झाले असते. जर मनुष्य आणि पशूवरही भावाचा परिणाम होतो, तरमग अंतर्यामी भगवंतावर भावाचा परिणाम होईल, हे काय सांगण्याची गरज आहे? विदुरपत्नीच्या भावामुळेच भगवंतांनी तिच्या हातून केळाची सालपटे खाल्ली. गोपींच्या भावामुळेच भगवंतांनी त्यांच्या हातातून हिसकावून घेऊन दही, लोणी खाल्ले. भगवान् ब्रह्मदेवाला म्हणतात—</p>
<p class="Shlok-Color-2">नैवेद्यं पुरतो न्यस्तं चक्षुषा गृह्यते मया।</p>
<p class="Shlok-Color-2">रसं च दासजिह्वायामश्नामि कमलोद्भव॥</p>
<p class="TXT">“हे कमलोद्भव ब्रह्मदेवा! माझ्यासमोर ठेवलेल्या नैवेद्याला मी नेत्राने ग्रहण करतो. परंतु त्या नैवेद्याचा रस मी भक्ताच्या जिव्हे-द्वाराच घेतो”</p>
<p class="TXT">अशीही गोष्ट सतांकडून ऐकली आहे की, भावाने समोर ठेवलेला नैवेद्य भगवान कधी पाहतात, कधी स्पर्श करतात आणि कधी काही थोडे ग्रहणही करतात.</p>
<p class="TXT">जसे रांगणाऱ्या बालकाने एखादी वस्तू उचलून आपल्या पित्याला दिली, तर त्याचे पिता फार प्रसन्न होतात, त्याला उचलतात आणि प्रेमाने आशीर्वाद देऊन म्हणतात—तू माझ्यापेक्षाही मोठा आणि कीर्तिमान् हो! जी वस्तू बालकाने दिली होती ती काय अलभ्य होती? बालकाने दिल्यामुळे पित्याला काही विशेष वस्तू प्राप्त झाली काय? नाही. केवळ बालकाच्या देण्याच्या भावाने पिता खुश झाले. त्याचप्रमाणे भगवंतांचा कोणत्याही वस्तूची कमी नाही आणि त्यांना कशाची इच्छाही नाही, तरीही भक्ताच्या देण्याच्या भावाने ते प्रसन्न होतात. परंतु जे केवळ लोकांना दाखविण्यासाठी, लोकांना फसविण्यासाठी मंदिराला सजवितात, भगवंतांचा (भगवंताच्या मूर्तीला) शृंगार करतात, त्यांना उत्तम-उत्तम पदार्थांचा नैवेद्य समर्पण करतात, तर भगवान् त्याला ग्रहण करीत नाहीत, कारण ते भगवंताचे पूजन नाही, तर पैशाचे, व्यक्तीगत स्वार्थाचेच पूजन होय.</p>
<p class="TXT">जे लोक कोणत्याही पद्धतीने भगवंताला नैवेद्य समर्पण करणाऱ्यांना, त्यांची पूजा करणाऱ्यांना पाखंडी म्हणतात आणि आम्ही त्यांच्यापेक्षा चांगले आहोत असा अभिमान करतात की, आम्ही पाखंड करीत नाहीत, अशा लोकांचे कल्याण होत नाही. जे कोणत्याही प्रकाराने उत्तम कर्म करण्यात लागलेले आहेत, त्यांचा तितका अंश तर चांगला आहेच, त्यांच्या आचरणात, राहणीमानात तर चांगुलपणा आहेच, परंतु जे अभिमानपूर्वक चांगल्या आचरणांचा त्याग करतात, त्याचा परिणाम तर वाईटच होणार.</p>
<p class="TXT"><span class="char-style-override-3">प्रश्न—</span>दुष्ट लोक मूर्तींना तोडतात, तर भगवान् त्यांना आपला प्रभाव, चमत्कार का दाखवित नाहीत?</p>
<p class="TXT"><span class="char-style-override-3">उत्तर—</span>ज्याची मूर्तीविषयी सद्भावना नाही, ज्यांचा मूर्तीमध्ये भगवत् पूजा करणाऱ्या-विषयी द्वेष आहे आणि द्वेषभावानेच जे मूर्तीला तोडतात, त्यांच्यासमोर भगवंताचा प्रभाव, महत्त्व प्रगट कशाला होईल? कारण भगवंताचे महत्त्व तर श्रद्धा भावनेनेच प्रगट होत असते.</p>
<p class="TXT">मूर्तिपूजा करण्यात “मूर्तीत भगवंत आहेत” या भावनेची उणीव असल्या-कारणानेच दुष्ट लोकाकडून मूर्ती तोडल्यावर भगवान् आपला प्रभाव प्रगट करीत नाहीत. परंतु ज्या भक्तांचा “मूर्तीमध्ये भगवान् आहेत” असा दृढ श्रद्धा-विश्वास आहे, तेथे भगवान् आपला प्रभाव प्रकट करतात. जसे गुजरातमध्ये सूरतजवळ एक शिवजीचे मंदिर आहे. त्यात असलेल्या शिवलिंगात छिद्रच छिद्र आहेत. याचे कारण असे होते की, जेव्हा मुसलमान त्या शिवलिंगाला तोडण्यासाठी आले, तेव्हा त्या शिवलिगामधून असंख्य मोठ मोठे भुंगे प्रगट झाले आणि त्यांनी मुसलमानांना पळविले.</p>
<p class="TXT">जे परीक्षेत पास होऊ इच्छितात, तेच परीक्षकाला आदर देतात, परीक्षाकाच्या अधीन होतात, कारण परीक्षक ज्याला पास करतो, तो पास होतो आणि ज्याला नापास करतो तो नापास होतो. परंतु भगवंतांना कोणाच्याही परीक्षेत पास होण्याची गरजच नाही, कारण परीक्षेत पास होण्यामुळे भगवंताचे महत्त्व वाढत नाही आणि परीक्षेत नापास होण्याने भगवंताचे महत्त्व घटत नाही. जसे रावणाने भगवान् रामाची परीक्षा घेण्यासाठी मारीचाला मायामय सोन्याचामृग बनवून पाठविले, तेव्हा भगवान् सोन्याच्या हरिणामागे धावत गेले अर्थात्  रावणाच्या परीक्षेत भगवंत नापास झाले, कारण भगवंताला पास होऊन दुष्ट रावणापासून कोणते प्रमाणपत्र घ्यावयाचे होते? तसेच दुष्ट लोक भगवंताची परीक्षा घेण्यासाठी मंदिराला तोडतात त्यावेळी भगवान् त्यांच्या परीक्षेत नापास होतात, त्यांच्यासमोर आपला प्रभाव प्रगट करत नाहीत, कारण ते दुष्ट भावनेनेच भगवंतासमोर येतात.</p>
<p class="TXT">एक वस्तूगुण असतो आणि एक भावगुण असतो. हे दोन्ही गुण वेग-वेगळे आहेत जसे पत्नी, माता आणि बहीण, या तिघींचे शरीर सारखेच आहे अर्थात् जसे पत्नीचे शरीर आहे तसेच माता आणि बहिणीचे शरीर आहे. म्हणून तिघींमध्ये “वस्तूगुण” एकच झाला. परंतु पत्नीशी भेट झाली असताना वेगळाच भाव राहतो, मातेची भेट झाली असताना वेगळाच भाव राहतो आणि बहिणीच्या भेटीत वेगळाच भाव राहतो. म्हणून वस्तू एक असूनही “भावगुण” वेगवेगळा झाला. संसारात वेगवेगळ्ॺा स्वभावाच्या व्यक्ती, वस्तू इत्यादी आहेत. म्हणून त्यामध्ये वस्तूगुण तर वेगवेगळा आहे. परंतु सर्वांमध्ये भगवान् परिपूर्ण आहेत—हा भावगुण एकच आहे. त्याचप्रमाणे ज्याची मूर्तीवर श्रद्धा आहे, त्याच्या ठिकाणी “मूर्तीमध्ये भगवान् आहेत” असा भावगुण राहतो. परंतु ज्याची मूर्तीवर श्रद्धा नसते त्याला मूर्ती दगड, पितळ, चांदी इत्यादीची आहे—असा वस्तूगुण वाटतो. तात्पर्य हे आहे की, जर मूर्तीमध्ये पूजकाचा भाव भगवंताचा आहे तर त्याच्यासाठी ती मूर्ती साक्षात भगवंतच आहेत. जर पूजकाचा भाव दगड, पीतळ, चांदी इत्यादीच्या मूर्तीचा असेल तर त्याच्यासाठी ती मूर्ती साक्षात् दगड इत्यादीची मूर्ती आहे, कारण भावातच भगवंत आहेत—</p>
<p class="Shlok-Color-2">न काष्ठे विद्यते देवो न शिलायां न मृत्सु च। </p>
<p class="Shlok-Color-2">भावे हि विद्यते देवस्तस्माद् भावं समाचरेत्॥ </p>
<p class="TXT-Right">(गरुड० उत्तर० २८। ११)</p>
<p class="TXT">“देवता काष्ठात राहत नाहीत किंवा दगड आणि मातीतही राहत नाहीत. भावातच देवतेचा निवास असतो, म्हणून भावाचेच प्राधान्य समजले पाहिजे”</p>
<p class="TXT">एक बैरागी बाबा होते. त्यांच्याजवळ दोन सोन्याच्या मूर्ती होत्या. एक गणपतीची आणि एक उंदराची. दोन्ही मूर्ती वजनात सारख्या होत्या. बाबांना रामेश्वरला जावयाचे होते. म्हणून त्यांनी सोनाराजवळ जाऊन म्हटले की, पोतदार! या मूर्तीची किंमत किती द्याल? सोनाराने दोन्ही मूर्ती वजन करून दोन्हीची किंमत पाचशे-पाचशे रुपये सांगितली अर्थात दोन्हींची किंमत सारखी सांगितली. बाबा म्हणाले—पोतदार, तुम्ही बघितले नाही का! एक मालक आहे आणि एक वाहन आहे. जितके मूल्य मालकाचे (गणपतीचे) तितकेच मूल्य वाहनाचे (उंदराचे) कसे होऊ शकते? सोनार म्हणाला—बाबा! मी गणपती आणि उंदीर यांचे मूल्य सांगत नाही, मी तर सोन्याचे मूल्य सांगतो आहे. तात्पर्य हे आहे की, बाबाजींची दृष्टी गणपती आणि उंदीर याकडे आहे आणि सोनाराची दृष्टी सोन्यावर आहे. अर्थात बाबाजींना भावगुण दिसतो आणि सोनाराला वस्तूगुण दिसतो आहे. तसेच जे मूर्तींना तोडतात, त्यांना वस्तूगुणच दिसतो अर्थात्  त्यांना दगड, पीतळ इत्यादीच दिसते. म्हणून भगवान् त्यांच्या भावनेनुसार दगड इत्यादीच्या रूपातच कायम राहतात.</p>
<p class="TXT">वास्तविक पाहिले तर स्थावर-जंगम इत्यादी सर्व काही भगवत्स्वरूपच आहे. ज्यांच्या ठिकाणी भावगुण अर्थात् भगवंताची भावना आहे, त्यांना सर्व काही भगवत्स्वरूपच दिसते, परंतु ज्यांच्या ठिकाणी वस्तूगुण अर्थात्  संसाराची भावना आहे, त्यांना स्थावर जंगम इत्यादी सर्व काही वेगवेगळेच दिसते. हीच गोष्ट मूर्तीच्या विषयातही समजून घेतली पाहिजे.</p>
<p class="TXT">लोक श्रद्धाभावाने मूर्तीची पूजा करतात, स्तुती आणि प्रार्थना करतात, कारण त्यांना तर मूर्तीमध्ये विशेषता दिसते. जर विशेषता दिसली नसती तर त्यांनी मूर्तीलाच का तोडले असते? दुसऱ्या दगडांना का तोडीत नाहीत? म्हणून तेदेखील मूर्तीमध्ये विशेषता समजतात. केवळ मूर्तीविषयी श्रद्धा विश्वास ठेवणाऱ्याशी द्वेष भाव असल्याने, त्यांना दु:ख देण्यासाठीच ते मूर्ती तोडतात.</p>
<p class="TXT">जे लोक शास्त्र मर्यादेनुसार बांधलेल्या मंदिराला, त्यामध्ये प्राणप्रतिष्ठा करून बसविलेल्या मूर्तीला फोडतात, ते तर आपला स्वार्थ सिद्ध करण्यासाठी, हिंदूच्या मर्यादा भंग करण्यासाठी, आपला अहंकार व आपले नाव स्थायी करण्यासाठी, भग्नावस्थेत मूर्तींना पाहून अनेक पिढॺांपर्यत हिंदूच्या अंत:करणात दाह निर्माण करण्यासाठी द्वेष भावनेने मूर्ती फोडतात. अशा लोकांची फार मोठॺा प्रमाणात दुर्गती होते, ते घोर नरकात जातात, कारण त्यांची नियतच दुसऱ्यांना दु:ख देणे, दुसऱ्यांचा नाश करण्याची राहते. वाईट नियतीचा परिणामही वाईटच होत असतो. परंतु जे लोक मंदिराची आणि मूर्तीची रक्षा करण्यासाठी आपली पूर्ण शक्ती लावतात, आपले प्राण पणाला लावतात, त्यांची नियत चांगली असल्याने त्यांची सद्गतीच होते.</p>
<p class="TXT">आपण जर एखाद्या विद्वानाचा आदर केला तर तो वास्तविक आपल्याकडून विद्येचाच आदर झाला, हाड-मांसाच्या शरीरचा नाही. त्याचप्रमाणे जो मूर्तीमध्ये भगवंताला मानतो, त्याच्याद्वारा भगवंताचाच आदर झाला, मूर्तीचा नव्हे. म्हणून जो मूर्तीमध्ये भगवंत मानीत नाही, त्याच्यासमोर भगवंताचा प्रभाव प्रकट होत नाही. परंतु जो मूर्तीमध्ये भगवंताला मानतो, त्याच्यासमोर भगवंताचा प्रभाव प्रगट होतो.</p>
<p class="TXT"><span class="char-style-override-3">प्रश्न—</span>आपण मूर्तिपूजा का करावी? मूर्तिपूजा करण्याची काय आवश्यकता आहे?</p>
<p class="TXT"><span class="char-style-override-3">उत्तर—</span>आपला भगवद्भाव वाढविण्या-साठी, भगवद्भाव जागृत करण्यासाठी भगवंताला प्रसन्न करण्यासाठी मूर्तिपूजा केली पाहिजे. आपल्या अंत:करणात सांसारिक पदार्थांचे जे महत्त्व घर करून बसले आहे, त्याविषयी आपली जी ममता आसक्ती आहे, ती नाहिशी करण्यासाठी भगवंताची पूजा करणे, फुलांचा हार घालून आदर व्यक्त करणे, उत्तम-उत्तम वस्त्र परिधान करविणे, आरती करणे, नैवेद्य समर्पण करणे इत्यादी फार आवश्यक आहे. तात्पर्य हे आहे की, मूर्तिपूजा केल्याने आपणाला दोन प्रकारचे लाभ होतात—भगवद्भाव जागृत होतो तसाच वाढतो आणि सांसारिक वस्तूविषयी ममता-आसक्तीचा त्याग होतो.</p>
<p class="TXT">मनुष्याच्या जीवनात कमीत कमी एक ठिकाण असे असलेच पाहिजे, ज्याच्यासाठी मनुष्याला आपल्या सर्वस्वाचा त्याग करणे शक्य झाले पाहिजे. ती जागा मग भगवंत असो की संत महात्मा असो अथवा माता-पिता असो किंवा गुरू असो. कारण त्यामुळे मनुष्याची भौतिक भावना कमी होते आणि धार्मिक तसेच आध्यात्मिक भावना वाढते.</p>
<p class="TXT">एकदा काही तीर्थ यात्री काशीची प्रदक्षिणा (पंचक्रोशी) करीत होते. तेथील एक पंडा त्या यात्रेकरूंना मंदिराचा परिचय देत होता, शिवलिंगांना नमस्कार करवित होता आणि त्याचे पूजन करवित होता. त्या यात्रेकरूमध्ये काही आधुनिक विचाराची मुले होती. त्यांना ठिकठिकाणी नमस्कार करणे आवडले नाही, म्हणून ते पंडॺाला म्हणाले—पंडाजी! प्रत्येक ठिकाणी दगडाला नमस्कार केल्याने काय लाभ होणार? त्या ठिकाणी एक संत उभे होते. ते त्या मुलांना म्हणाले—बाबांनो! जसे या हाड-मांसाच्या शरीरामध्ये तुम्ही आहात, तसेच या मूर्तीमध्ये भगवान् आहेत. तुमचे आयुष्य तर फार थोडॺा वर्षाचे आहे, परंतु हे शिवलिंग फारच पुरातन आहेत. म्हणून वयाच्या दृष्टीने शिवलिंग तुमच्यापेक्षा वडील आहे. शुद्धतेच्या दृष्टीने पाहिले तर हाड-मांस अशुद्ध असते आणि दगड शुद्ध असतो. मजबूतीच्या दृष्टीने पाहिले तर हाडापेक्षा दगड मजबूत (कणखर) असतो. जर परीक्षा करून घ्यावायाची असेल तर तुमचे मस्तक मूर्तीवर आदळून पहा, मस्तक फुटते का मूर्ती? तुमच्यात अनेक दुर्गुण दुराचार आहेत, परंतु मूर्तीत कोणताही दुर्गुण दुराचार नाही. तात्पर्य हे आहे की, मूर्ती सर्व प्रकाराने श्रेष्ठ आहे. म्हणून मूर्ती पूजनीय आहे. तुम्ही तुमच्या नावाच्या निंदेला, तुमची निंदा आणि तुमच्या नावाच्या प्रशंसेला तुमची प्रशंसा मानता, शरीराच्या आदराला आपला आदर आणि शरीराच्या अनादराला आपला अनादर मानता, तर मूर्तीमध्ये भगवंताचे पूजन, स्तुती-प्रार्थना इत्यादी करण्याने त्याला भगवान् आपले पूजन, स्तुती-प्रार्थना का मानणार नाहीत? बाबांनो! लोक तुमच्या ज्या नाव-रूपाचा आदर करतात, ते तुमचे स्वरूप नाही, तरीही तुम्ही खुश होता. भगवंताचे स्वरूप तर सर्वत्र व्यापक आहे. म्हणून त्या मूर्तीमध्येसुद्धा भगवंताचे स्वरूप आहे. आपण या मूर्तीमध्ये भगवंताचे पूजन केले तर भगवान् प्रसन्न का होणार नाहीत? आपण जेवढॺा अधिक भावेनेने भगवंताचे पूजन करू, भगवान् तितकेच अधिक प्रसन्न होतील.</p>
<p class="TXT">जो कोणी एखादा आस्तिक पुरुषअसेल आणि समजा जरी तो मूर्तिपूजा करीतनसेल तरी त्याच्याकडून मूर्तिपूजा होतच असते. कसे काय? तो वेद इत्यादी ग्रंथांनामानतो, त्यानुसार वर्तन करतो तर ती मूर्तिपूजाच आहे, कारण वेदसुद्धा (लिहिलेले पुस्तक असल्याने) मूर्तीचआहे. वेद इत्यादीचा आदर करणे मूर्तिपूजाच आहे. तसेचमनुष्य गुरूचा, मातापित्याचा, अतिथीचा आदर-सत्कार करतो, अन्न-पाणी-वस्त्र इत्यादीने त्यांची सेवा करतो, तर ही सर्व मूर्तिपूजाच आहे. कारण गुरू, माता-पिता इत्यादींची शरीरे तर जड आहेत, परंतु शरीराचाआदर केल्याने त्यांचाही आदर होतो, ज्यामुळे ते प्रसन्न होतात. तात्पर्य हे आहे की,मनुष्य कोठेही, ज्या कोणाचा, ज्या कोण्यारूपाने आदर-सत्कार करतो, ती सर्व मूर्तिपूजाच आहे. जर मनुष्याने भावनेने मूर्तीमध्ये भगवंताचे पूजन केले तर ते भगवंताचेच पूजन होते.</p>
<p class="TXT">एक बैरागी बाबा होते. ते एका छप्पराच्या खाली राहत होते आणि तेथेच शालिग्रामाचे पूजन करीत होते. जे लोक मूर्तिपूजा मानणारे नव्हते, त्यांना ही बाबाजींची क्रिया (मूर्तिपूजा) आवडत नव्हती. त्याच काळात तेथे हुकसाहेब नावाचा इंग्रज ऑफिसर आला होता. त्या ऑफिसरकडे त्या लोकांनी बाबाजींची तक्रार नोंदविली. हा मूर्तिपूजा करून सर्वव्यापक परमात्म्याचा तिरस्कार करीत आहे इत्यादी इत्यादी. हुकसाहेबाने क्रोधात येऊन बाबाजीला बोलाविले आणि तेथून निघून जाण्याचा हुकूम दिला. दुसरे दिवशी बाबाजींनी हुकसाहेब यांचा एक पुतळा बनविला आणि तो पुतळा घेऊन ते शहरात फिरू लागले. ते लोकांना पुन्हा पुन्हा दाखवून त्या पुतळॺाला जोडॺाने मारायचे आणि म्हणत होते की, हा हुकसाहेब बिलकुल बेअक्कली आहे, याच्यामध्ये कोणतीही समज नाही इत्यादी-इत्यादी. लोकांनी पुन्हा हुकसाहेबाकडे तक्रार केली की, हा बाबा तुमचा अपमान करीत आहे, तुमचा पुतळा बनवून त्याला जोडा मारतो. हुकसाहेबाने बाबाजीला बोलावून विचारले की, तुम्ही माझा अपमान का करीत आहात? बाबाजी म्हणाले—मी तुमचा मुळीच अपमान करीत नाही, मी तर आपल्या या पुतळॺाचा अपमान करीत आहे, कारण हा फारच मूर्ख आहे. असे म्हणून बाबाजीने पुतळॺाला जोडा मारला. हुकसाहेब म्हणाले—माझ्या पुतळॺाचा अपमान करणे म्हणजे माझाच अपमान करणे आहे. बाबाजी म्हणाले—तुम्ही या पुतळॺात अर्थात्  मूर्तीमध्ये नाहीतच तरीही केवळ नामाच्या संबंधाने आपल्यावर याचा परिणाम होत आहे. आमचे भगवंत तर सर्व, देश, काल, वस्तू इत्यादीमध्ये आहेत, म्हणून श्रद्धापूर्वक मूर्तीमध्ये भगवंताचे पूजन केले, तर भगवान् प्रसन्न का होणार नाहीत? मी मूर्तीमध्ये भगवंताचे पूजन करतो, तर हा भगवंताचा आदर झाला की निरादर झाला? हुकसाहेब म्हणाले—जा आता तुम्ही स्वतंत्रतापूर्वक मुर्तिपूजा करू शकता. बाबाजी आपल्या स्थानावर निघून गेले.</p>
<p class="TXT"><span class="char-style-override-3">प्रश्न—</span>काही लोक मंदिरामध्ये अथवा मंदिराजवळ बसून मांस, मदिरा इत्यादी निषिद्ध पदार्थांचे सेवन करतात, तरीही भगवान् त्यांना का थांबवत नाहीत?</p>
<p class="TXT"><span class="char-style-override-3">उत्तर—</span>आई-वडिलांसमोर मुले आड-दांडपणाने वर्तन करतात, तर आई-वडिल त्यांना शिक्षा करीत नाहीत, कारण ते हेच समजतात की, मुले तर आपलीच आहेत, बेसमज आहेत, अज्ञानी आहेत. त्याचप्रमाणे भगवंत सुद्धा हेच समजतात की, ही आपलीच अज्ञानी मुले आहेत, म्हणून भगवंताची दृष्टी त्यांच्या आचरणाकडे जातच नाही. परंतु जे लोक मंदिरामध्ये निषिद्ध पदार्थांचे सेवन करतात, निषिद्ध आचरण करतात, त्यांना या अपराधाचा दंड अवश्य भोगावा लागेल.</p>
<p class="TXT"><span class="char-style-override-3">प्रश्न—</span>पूर्वी कबीरजी इत्यादी काही संतांनी मूर्तिपूजेचे खंडन का केले आहे?</p>
<p class="TXT"><span class="char-style-override-3">उत्तर—</span>ज्या काळामध्ये ज्या गोष्टीची आवश्यकता असते, त्यावेळी संत महापुरुष प्रगट होऊन तसेच कार्य करतात. जसे पूर्वी शैव आणि वैष्णव यांच्यामध्ये फार भांडणे होऊ लागली. तेव्हा तुलसीदास महाराजांनी रामचरितमानसची रचना केली. ज्यामुळे दोघांचा तंटा समाप्त झाला. गीतेवर पुष्कळशा टीका लिहिल्या गेल्या आहेत, कारण वेळोवेळी जशी आवश्यकता भासली, महापुरुषांच्या अंत:करणामध्ये तशीच प्रेरणा झाली आणि त्यांनी गीतेवर तशीच टीका लिहिली. ज्यावेळी बौद्ध मताचा प्रचार वाढला होता त्यावेळी श्रीशंकराचार्यांनी प्रकट होऊन सनातन धर्माचा प्रचार केला. त्याचप्रमाणे जेव्हा मुसलमानांचे राज्य होते तेव्हा ते मंदिरांना फोडीत होते आणि मूर्तींचा भंग करीत होते. म्हणून कबीरजी इत्यादी संतांनी म्हटले की, आपणाला मंदिराची मूर्तिपूजेची आवश्यकता नाही, कारण आपले परमात्मा केवळ मंदिरात अथवा मूर्तीतच नाहीत, तर सर्व ठिकाणी व्यापक आहेत. वास्तविक त्या संतांचे मूर्तिपूजेचे खंडन करण्याचे तात्पर्य नव्हते, उलट लोकांना कोणत्याही रीतीने परमात्म्यात लावण्याचे तात्पर्य होते.</p>
<p class="TXT"><span class="char-style-override-3">प्रश्न—</span>आता तर तसा काळ नाही. मुसलमान, मंदिरांना, मूर्तींना फोडीत नाहीत, तरीही त्या संतांच्या सांप्रदायाप्रमाणे वर्तन करणारे मूर्तिपूजेचे, साकार भगवंताचे खंडन का करतात?</p>
<p class="TXT"><span class="char-style-override-3">उत्तर—</span>कोणाचेही खंडन करणे आपल्या मताचा आग्रह धरणे आहे, कारण दुसऱ्याच्या मताचे खंडन करणारे आपल्या मताचाप्रचार करू इच्छितात, आपल्या प्रतिष्ठेचे इच्छुक असतात. आता जे मंदिराचे, मूर्तिपूजेचे, दुसऱ्याच्या मताचे खंडन करतात, ते मतवादी वास्तविक परमात्मतत्त्वाचे इच्छुक नसतात, आपला उद्धार इच्छित नाहीत, तर स्वत:ची व्यक्तिगत पूजा व्हावी अशी इच्छा ठेवतात, आपला पंथ निर्माण करू इच्छितात. अशा मतवाद्यांना परमात्म्याची प्राप्ती होत नाही.जे आपल्या मताचा आग्रह धरतात ते अभिमानी असतात आणि अभिमान करणाऱ्यांची गोष्ट मान्य (मानण्या-योग्य) होत नाही.</p>
<p class="Shlok-Color-2">बातुल भूत बिबस मतवारे।</p>
<p class="Shlok-Color-2">ते नहिं बोलहिं बचन बिचारे॥</p>
<p class="TXT-Right">(मानस १। ११५। ७)</p>
<p class="TXT">असे अभिमानी लोक तत्त्व जाणू शकत नाहीत.</p>
<p class="Shlok-Color-2">हरीया रत्ता तत्तका, मतका रत्ता नांहि।</p>
<p class="Shlok-Color-2">मत का रत्ता से फिरै, तांह तत्त पाया नांहि॥</p>
<p class="Shlok-Color-2">हरीया तत्त विचारियै क्या मत सेती काम।</p>
<p class="Shlok-Color-2">तत्त बसाया अमरपुर, मतका जमपुर धाम॥</p>
<p class="TXT">निराकाराला मानणारे साकार मूर्तीचे खंडन करतात, तर ते वास्तविक आपल्या इष्ट असलेल्या निराकारालाच निकृष्ट बनवितात, कारण त्यांच्या धारणेनुसार हेच सिद्ध होते की, साकारामध्ये त्यांचे निराकार तत्त्व नाही, अर्थात् त्यांचे निराकार तत्त्व एकदेशीय आहे. जर त्यांनी साकार मूर्तीमध्येसुद्धा आपल्या निराकार तत्त्वाला मानले असते तर मग त्यांजी  साकाराचे खंडन कशाला केले असते? दुसरी गोष्ट निराकाराची उपासना करणारे “परमात्मा साकार नाही,” त्यांचा अवतार-ही होत नाही, त्यांची मूर्तीही नसते—असे मानतात. म्हणून त्यांचा सर्व समर्थ परमात्मा अवतार घेण्यात, साकार बनण्यात असमर्थ (कमजोर) झाला अर्थात्  त्यांचा परमात्मा सर्व समर्थ राहिला नाही. वास्तविक परमात्मा असे नाहीत. ते साकार-निराकार इत्यादी सर्व काही आहेत—<span class="char-style-override-3">“सदसच्चाहम्”</span> (गीता ९। १९) म्हणून विचार केला पाहिजे की, आपणाला आपले कल्याण करून घ्यावयाचे आहे की साकार-निराकार या वादात पडावयाचे आहे? जरी आपण आपल्या आवडीप्रमाणे साकाराची अथवा निराकाराची उपासना केली, तरीही आपले कल्याण होते</p>
<p class="Shlok-Color-2">तेरे भावै जो करौ, भलौ बुरौ संसार।</p>
<p class="Shlok-Color-2">“नारायण” तू बैठिके, आपनौ भुवन बुहार॥</p>
<p class="TXT">जर भांडणेच करावयाची असतील तर संसारात भांडणे करण्याचे अनेक विषय आहेत. धन, जमीन, घर इत्यादीच्या अनुषंगाने लोक भांडण करीतच असतात. परंतु पारमार्थिक मार्गात प्रवेश करून भांडणासाठी कशाला प्रवृत्त व्हावे? जर आपण साकार अथवा निराकाराची उपासना करीत आहोत तर आपणाला दुसऱ्याच्या मताचे खंडन करण्यासाठी वेळ कसा मिळाला? दुसऱ्याचे खंडन करण्यात आपण जेवढा वेळ खर्च केला, तेवढा वेळ जर आपण आपल्या इष्टाची उपासना करण्यात लावला असता तर अपणाला फार लाभ झाला असता.</p>
<p class="TXT">दुसाऱ्याचे खंडन केल्याने आपले नुकसान एवढे झाले की, आपण आपल्या इष्टाच्या खंडनासाठी दुसऱ्यांना आमंत्रण दिले. जसे आपण निराकराचे खंडन केले तर आपण आपल्या इष्टाचे (साकाराचे) खंडन करण्यासाठी दुुसऱ्यांना निमंत्रण दिले, अवकाश दिला की, आता तुम्ही आमच्या इष्टाचे खंडन करा. म्हणून अशा खंडनाने आपल्यालाही काही लाभ झाला नाही किंवा दुसऱ्यांनाही काही लाभ झाला नाही. दुसरी गोष्ट दुसऱ्याचे खंडन केल्याने कल्याण होते—हा उपाय कोणीही लिहून ठेवला नाही. ज्या लोकांनी दुसऱ्याचे खंडन केले, त्यांनी देखील असे म्हटले नाही की, दुसऱ्यांचे खंडन करण्याने तुमचे भले होईल, कल्याण होईल. जर आपण एखाद्याच्या मताचे, इष्टाचे खंडन केले तर त्यामुळे आपले अंत:करण मलिन होईल, खंडनानुसारच द्वेषाच्या वृत्ती तयार होतील, ज्यामुळे आपल्या उपासनेत बाधा निर्माण होईल आणि आपण आपल्या इष्टापासून विन्मुख होऊ. म्हणून मनुष्याने कोणाच्याही मताचे, कोणाच्या इष्टाचे खंडन करू नये, कोणालाही निकृष्ट समजू नये, कोणाचा अपमान, तिरस्कार करू नये, कारण सर्वच आपापल्या आवडीनुसार भाव आणि श्रद्धा-विश्वासाने आपल्या इष्टाची उपासना करतात. परमात्मा साधकाच्या भावाने, प्रेमाने, श्रद्धाविश्वासानेच प्राप्त होतात. म्हणून आपल्या मतावर, इष्टावर श्रद्धा विश्वास ठेवून त्या मतानुसार तत्परतेने त्या साधनेत लागा. हाच परमात्मप्राप्तीचा मार्ग आहे. दुसऱ्याचे खंडन करणे, तिरस्कार करणे परमात्मप्राप्तीचे साधन नाही, उलट पतनाचे साधन आहे.</p>
<p class="TXT">ज्या संतांनी मूर्तिपूजेचे खंडन केले आहे, त्यांनी (मूर्तिपूजे ऐवजी) नाम-जप, सत्संग गुरूवाणी, भगवत् चिंतन, ध्यान, इत्यादीवर विशेष जोर दिला आहे. म्हणून ज्या लोकांनी मूर्तिपूजेचा तर त्याग केला, परंतु जे आपल्या मतानुसार नाम-जप इत्यादी मध्ये लागले नाहीत, ते तर दोन्हीकडूनही वायाच गेले. त्यांच्यापेक्षा मूर्तिपूजा करणारे श्रेष्ठ झाले, जे आपल्या मतानुसार निदान साधन तर करीत असतात.</p>
<p class="TXT">यावर कोणी असे म्हणेल की, आमचे दुसऱ्यांचे खंडन करण्यात तात्पर्य नाही, आम्ही तर आमच्या उपासनेला दृढ करीत आहोत, आपला अनन्यभाव बनवित आहोत, तर याचे उत्तर असे आहे की, दुसऱ्याचे खंडन करण्याने अनन्यभाव होत नाही. अनन्यभाव तर त्याला म्हणतात—आपल्या इष्टाशिवाय दुसरे कोणते तत्त्व नाहीच. आमचे प्रभू सगुणही आहेत आणि निर्गुणही आहेत. आमच्या प्रभूचीच ही सर्व रूपे आहेत. दुसरे लोक कदाचित आमच्या प्रभूचे दुसरे नाव ठेवतील, परंतु ते आमचेच प्रभू आहेत. आमच्या प्रभूची अनेक रूपामध्ये निरनिराळॺा प्रकाराने उपासना होते. म्हणून जे निर्गुण तत्त्व मानतात, ते आमच्या सगुण प्रभूचे महत्त्व वाढवित आहेत, कारण आमचे सगुण तर तेथे निर्गुण आहे. म्हणून निर्गुणाची उपासना करणारे आम्हाला आदरणीय आहेत. असा भाव केल्यानेच अनन्यभाव होईल. एखाद्याचे खंडन करणे अनन्यभाव होण्याचे साधन नाही. जी माणसे श्रद्धा-विश्वासपूर्वक, शुद्ध, निर्मळ, सरळ भावाने आपल्या इष्टाच्या उपासनेत लागलेली आहेत, त्यांच्या इष्टाचे, उपासनेचे खंडन करण्याने त्यांच्या अंत:करणाला ठेच पोहचेल, त्यांना दु:ख होईल, म्हणून खंडन करणाऱ्याला फार मोठे पाप लागेल, ज्यामुळे त्यांची उपासना सिद्ध होणार नाही.</p>
<p class="TXT">अनन्यतेच्या नावांवर दुसऱ्यांचे खंडन करणे चांगुलपणाच्या बुरख्या आड वाईटपणा आहे. वाईटपणाच्या रूपात वाईटपणा आला तर त्यापासून सज्जन माणूस आपला बचाव करू शकतो, परंतु जेव्हा चांगुलपणाच्या रूपात वाईटपणा येतो तेव्हा त्यातून आपला बचाव करून घेणे कठीण जाते. सीतेसमोर रावण आणि हनुमंतासमोर कालनेमि साधुवेषात आले तर सीता आणि हनुमंत दोघांचीही फसवणूक झाली. अर्जुनानेही हिंसेच्या सबबीवर आपल्या कर्तव्यापासून च्युत होण्याचे ठरवले की, दुर्योधनादी धर्म जाणत नाहीत, त्यांच्यावर लोभ सवार झाला आहे, परंतु मी तर धर्म जाणतो, माझ्यात लोभ नाही, मी अहिंसक आहे इत्यादी. अशा प्रकारे अर्जुनातही चांगुल-पणाच्या बुरख्या आड वाईटपणा आला. तो वाईटपणा दूर करण्यासाठी भगवंताला खूप कष्ट करावे लागले, दीर्घ उपदेश करावा लागला. जर अर्जुनाच्या ठिकाणी वाईटपणाच्या रूपातच वाईटपणा आला असता तर त्याला नाहींसा करण्याला वेळ लागला नसता. तसेच अनन्यभावाच्या रूपात खंडनरूपी वाईटपणा आला आहे आणि आम्ही आपला अमूल्य समय, सामर्थ्य समज इत्यादीला दुसऱ्याच्या खंडनात खर्च केले तर त्यामुळे आमचेच पतन झाले. म्हणून साधकाने फार सावधगिरी बाळगून आपला समय, योग्यता, सामर्थ्य इत्यादी यांना आपल्या इष्टाच्या उपासनेतच लावावे.</p>
<p class="TXT"><span class="char-style-override-3">प्रश्न—</span>भगवंताची स्वयंभू मूर्ती कशी बनते?</p>
<p class="TXT"><span class="char-style-override-3">उत्तर—</span>स्वयंभू मूर्ती बनत असती तरच हा प्रश्न निर्माण झाला असता की, स्वयंभू मूर्ती कशी बनते? स्वयंभू मूर्ती बनतच नाही. ती आपोआप प्रगट होते, म्हणूनच तर तिचे नाव स्वयंभू आहे, नाही तर ती स्वयंभू कशी म्हणावी?</p>
<p class="TXT"><span class="char-style-override-3">प्रश्न—</span>अमुक मूर्ती स्वयंभू आहे अथवा कोणाकडून बनली गेली आहे—हे कसे ओळखावे?</p>
<p class="TXT"><span class="char-style-override-3">उत्तर—</span>प्रत्येक माणूस हे ओळखू शकत नाही. जसे एखाद्या माणसाने एखाद्या व्यक्तीला पूर्वी पाहिले आणि ती व्यक्ती पुन्हा भेटाली, तर तो त्याला ओळखू शकतो. तसेच ज्याला भगवंताचे साक्षात दर्शन झाले असेल तोच स्वयंभू मूर्ती ओळखू शकतो.</p>
<p class="TXT"><span class="char-style-override-3">प्रश्न—</span>स्वयंभू मूर्ती आणि बनविलेल्या मूर्तीच्या दर्शन, पूजन इत्यादीविषयी कोणते माहात्म्य सांगितले गेले आहे?</p>
<p class="TXT"><span class="char-style-override-3">उत्तर—</span>श्रद्धा-विश्वास असेल तर ऋषींची दर्भामध्ये पूजा करण्याने आणि गणपतीची सुपारीमध्ये पूजा करण्याने लाभ होतो. तसेच श्रद्धा-विश्वास असेल, भगवद्भाव असेल तर बनविलेल्या मूर्तीचे पूजन, दर्शन इत्यादीनेही लाभ होतो. परंतु स्वयंभू मूर्तीमध्ये श्रद्धा-विश्वास झाल्यास विशेष आणि शीघ्र लाभ होतो. जसे एखाद्या संतांनी लिहिलेले पुस्तक वाचण्यापेक्षा त्या संतांच्या मुखाने प्रत्यक्ष ऐकल्याने अधिक लाभ होतो. संजयाने सुद्धा गीताग्रंथाच्या विषयात म्हटले आहे की, मी हे प्रत्यक्ष भगवंत सांगत असताना ऐकले आहे. (१८।७५)</p>
<p class="TXT"><span class="char-style-override-3">प्रश्न—</span>संसाराशी जसा सोपेपणाने, सरळतेने, अनायास संबंध होतो, तसा भगवंताशी संबंध होत नाही याचे काय कारण आहे?</p>
<p class="TXT"><span class="char-style-override-3">उत्तर—</span>याचे कारण असे आहे की, मनुष्य स्वत:ला शरीर मानतो. स्वत:ला शरीर मानल्याने त्याचा संसाराशी सोपेपणाने संबंध होतो, कारण शरीराची संसाराशी एकता आहे. ज्याच्याशी ऐक्य (सजातीयता) असते, त्याच्याशी सहज संबंध जोडला जातो. जसे जो स्वत:ला ब्राह्मण, क्षत्रिय इत्यादी मानतो, त्याचा ब्राह्मण, क्षत्रिय इत्यादीशी आणि जो स्वत:ला विद्वान,व्यापारी इत्यादी मानतो, त्याचा विद्वान, व्यापारी इत्यादीशी सुगमतेने संबंध जोडला जातो. <span class="char-style-override-3">“समानशीलव्यसनेषु सख्यम्” </span>भगवंत तर प्रत्यक्ष दिसत नाहीत आणि स्वत: आपल्याला मूर्ती (शरीर) मानतो, तर त्याच्यासाठी मूर्तीमध्ये भगवंताचा भाव करणेच सोपे आहे. म्हणून जोपर्यंत शरीराविषयी मी माझेपणा आहे, तोपर्यंत मनुष्याने मूर्तिपूजा अवश्य करावी. भगवत्प्राप्ती झाल्यावरही मूर्तिपूजेचा त्याग करू नये, कारण ज्या साधनाने लाभ झाला आहे, त्याच्याविषयी कृतज्ञ राहिले पाहिजे, त्याचा त्याग करूनये.</p>
<p class="TXT">आता उपर्युक्त विधी आणि निषेध पद्धतीने चारी विषयांना दुसऱ्या रीतीने अशा प्रकारे समजून घेऊ. संसारात परमात्मा आहेत आणि परमात्म्यात संसार आहे, तसेच परमात्मामध्ये संसार नाही आणि संसारामध्ये परमात्मा नाहीत. जसे लाटेची सत्ता मानली तर लाटेत पाणी आहे आणि पाण्यामध्ये लाट आहे, कारण पाण्याला सोडून लाट राहूच शकत नाही. लाट पाण्यापासूनच उत्पन्न होते, पाण्यातच राहते आणि पाण्यातच विलीन होते, म्हणून लाटेचा आधार, आश्रय केवळ पाणीच आहे. पाण्याशिवाय लाटेची कोणतीही स्वतंत्र सत्ता नाही, म्हणून लाटेत पाणी आहे, पाण्यात लाट आहे. त्याचप्रमाणे संसाराची सत्ता मानली गेली तर संसारात परमात्मा आहेत आणि परमात्म्यात संसार आहे. कारण परमात्म्याला सोडून संसार राहूच शकत नाही. संसार परमात्म्यापासूनच उत्पन्न होतो, परमात्म्यातच राहतो आणि परमात्म्यातच लीन होतो. परमात्म्याशिवाय संसाराची कोणतीही सत्ता नाही. म्हणून संसारात परमात्मा आहेत आणि परमात्म्यात संसार आहे.</p>
<p class="TXT">जर लाट उत्पन्न आणि नष्ट होणारी असल्याने तसेच पाण्याशिवाय त्याची स्वतंत्र सत्ता नसल्याने लाटेची सत्ता मानली गेली नाही, तर लाटेत पाणी नाही आणि पाण्यात लाट नाही अर्थात् केवळ पाणीच-पाणी आहे आणि पाणीच लाटरूपाने दिसत आहे. तसेच संसार उत्पन्न आणि नष्ट होणारा असल्याने, तसेच परमात्म्याशिवाय त्याची स्वतंत्र सत्ता नसल्याने संसाराची सत्ता मानली नाही तर संसारात परमात्मा नाहीत आणि परमात्म्यात संसार नाही अर्थात् केवळ परमात्माच परमात्मा आहेत आणि परमात्माच संसाररूपाने दिसत आहेत. तात्पर्य हे निघाले की, जसे तत्त्वाच्यादृष्टीने एक पाणीच आहे, लाट नाहीच, तसेच तत्त्वाच्या दृष्टीने एक परमात्माच आहेत, संसार नाही—<span class="char-style-override-3">“वासुदेव: सर्वम्”</span>(७।१९)</p>
<p class="TXT">आता कार्य-कारणाच्या दृष्टीने पाहिले तर जसे मातीपासून तयार झालेली जेवढी भांडी आहेत, त्या सर्वात मातीच आहे, कारण ती मातीपासूनच बनलेली आहेत, मातीतच राहतात आणि मातीतच विलीन होतात अर्थात् त्यांचा आधार मातीच आहे. म्हणून भांडॺात माती आहे आणि मातीत भांडी आहेत. परंतु वास्तविक पाहिले तर भांडॺात माती आणि मातीत भांडी नाहीत. जर भांडॺात माती असती, तर भांडी फुटली असताना मातीही फुटली असती, परंतु माती फुटतच नाही. म्हणून माती मातीतच राहिली अर्थात् आपली आपणातच राहिली. तसेच जर मातीत भांडी असती तर माती राहिली असताना भांडी ही नेहमी राहिली असती, परंतु भांडी नेहमी राहत नाहीत. म्हणून मातीत भांडी नाहीत. तसेच संसारात परमात्मा आणि परमात्म्यात संसार राहत असतानाही संसारात परमात्मा आणि परमात्म्यात संसार नाही. कारण जर संसारात परमात्मा असता तर संसार नष्ट झाला असता तर परमात्माही नष्ट झाले असते. परंतु परमात्मा नष्ट होतच नाहीत. म्हणून संसारात परमात्मा नाहीत. परमात्मा तर आपण आपल्यात स्थित आहेत. तसेच परमात्म्यात संसार नाही. जर परमात्म्यात संसार असता तर परमात्म्याच्या अस्तित्वाबरोबर संसारही राहिला असता, परंतु संसार राहत नाही. म्हणून परमात्म्यात संसार नाही.</p>
<p class="TXT">जसे एखाद्याने हरिद्वारचे स्मरण केले तर त्याच्या मनात हरीची पेढी दिसू लागते. मध्यभागी घंटाघर बनविलेले आहे, त्याच्या दोन्ही बाजूंनी गंगा वाहत आहे, पायऱ्यावर लोक स्नान करीत आहेत. पाण्यात मासे उडॺा मारीत आहेत. हे सर्व हरिद्वार मनामध्ये येते. म्हणून हरिद्वारमध्ये जे काही बनलेले (दगड, पाणी, मनुष्य, मासे इत्यादी) मनच होते. परंतु जर चिंतन सोडले, तर मग तेथे हरिद्वार राहत नाही, केवळ मनच राहते. तसेच परमात्म्याने <span class="char-style-override-3">“बहु स्यां प्रजायेय”</span> संकल्प केला, तर संसार प्रगट झाला. त्या संसाराच्या कणाकणात परमात्माच राहतात आणि संसार परमात्म्यातच राहतो. कारण परमात्माच संसाररूपाने प्रकट झाले आहेत. परंतु जर परमात्म्याने संकल्पाचा त्याग केला, तर मग तेथे संसार राहतच नाही, केवळ परमात्माच परमात्मा राहतात.</p>
<p class="TXT">तात्पर्य हे निघाले की, परमात्मा आहेत आणि संसार आहे—या दृष्टीने पाहिले तर संसारात परमात्मा आणि परमात्म्यात संसार आहे. परंतु तत्त्वाच्या दृष्टीने पाहिले तर परमात्म्यात संसार नाही आणि संसारात परमात्मा नाहीत, कारण तेथे संसाराची स्वतंत्र सत्ता नाहीच. तेथे तर केवळ परमात्माच परमात्मा आहेत—<span class="char-style-override-3">“वासुदेव: सर्वम्”</span> हीच जीवन्मुक्तांची, भक्तांची दृष्टी असते.</p>


<p class="Page-Break"> </p>
<p class="First-End-Page-text" id="toc_marker-3">शेवटचं पान</p>

