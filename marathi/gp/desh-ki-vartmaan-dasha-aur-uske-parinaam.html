
<p class="First-End-Page-text para-style-override-1" id="toc_marker-1"><span class="char-style-override-1" xml:lang="en-GB">पहिले पान</span><span class="char-style-override-2" xml:lang="en-GB"></span></p>
<p class="Titel-Page---Shri-Hari para-style-override-2">॥ श्रीहरि:॥</p>
<p class="Title-Page---Book-Name">देशाची वर्तमान स्थिती तसेच त्याचा परिणाम</p>
<p class="Title-Page---Book-Name-Hindi">देश की वर्तमान दशा और उसके परिणाम - मराठी</p>
<p class="Tavmev-Mata--pita"> </p>
<p class="Tavmev-Mata--pita">त्वमेव माता च पिता त्वमेव</p>
<p class="Tavmev-Mata--pita">त्वमेव बन्धुश्च सखा त्वमेव।</p>
<p class="Tavmev-Mata--pita">त्वमेव विद्या द्रविणं त्वमेव</p>
<p class="Tavmev-Mata--pita">त्वमेव सर्वं मम देवदेव॥</p>
<p class="Tavmev-Mata--pita"> </p>
<p class="Title-Page---Author-Name">श्रद्धेय स्वामी श्रीरामसुखदासजी महाराज</p>
<p class="Title-Page---Gita-Seva-Trust para-style-override-3">गीता सेवा ट्रस्ट<span></span></p>


<p class="Page-Break">॥ श्रीहरि:॥</p>
<p class="Heading" id="toc_marker-2">गर्भपाताचा परिणाम</p>
<p class="TXT">गर्भपात करणाऱ्याला पुढील जन्मात संतान होत नाही—ही गोष्ट प्रकट करणारे अनेक श्लोक ‘वृद्धसूर्यारुणकर्मविपाक’ नामक ग्रंथात आले आहेत. त्यापैकी काही श्लोक खालीलप्रमाणे आहेत—</p>
<p class="Shlok-Color-2">पूर्वे जनुषि या नारी गर्भघातकरी ह्यभूत्।</p>
<p class="Shlok-Color-2">गर्भपातेन दु:खार्ता साऽत्र जन्मनि जायते॥</p>
<p class="TXT-Right">(४७७।१)<span class="char-style-override-3"></span></p>
<p class="TXT">‘ज्या स्त्रीने पूर्वजन्मात गर्भपात केलेला आहे, ती या जन्मातसुद्धा गर्भपाताचे दु:ख भोगत असते अर्थात तिला संतान होत नाही.’</p>
<p class="Shlok-Color-2">वन्ध्येयं या महाभाग पृच्छति स्वं प्रयोजनम्।</p>
<p class="Shlok-Color-2">गर्भपातरता पूर्वे जनुष्यत्र फलं त्विदम्॥</p>
<p class="TXT-Right">(६५९। १, ८५६। १, ९२१। १, १८५७। १)<span class="char-style-override-3"></span></p>
<p class="TXT">‘एका स्त्रीने विचारले की, मी या जन्मात वंध्या (संतानहीन) कोणत्या कारणाने झाले, तर त्याचे उत्तर हे आहे की, तुझ्याद्वारा पूर्वजन्मात केल्या गेलेल्या गर्भपाताचेच हे फल आहे.’</p>
<p class="Shlok-Color-2">गर्भपातनपापाढॺा बभूव प्राग्भवेऽण्डज।</p>
<p class="Shlok-Color-2">साऽत्रैव तेन पापेन गर्भस्थैर्यं न विन्दति॥</p>
<p class="TXT-Right">(११८७।१)<span class="char-style-override-3"></span></p>
<p class="TXT para-style-override-3">‘हे अरुण! जी पूर्वजन्मात गर्भपात करते, त्या पापामुळे या जन्मात तिचा गर्भ टिकत नाही अर्थात ती संतानहीन होते.<span></span></p>


<p class="Page-Break">॥ श्रीहरि:॥</p>
<p class="Heading" id="toc_marker-3">१. देशाची वर्तमान स्थिती तसेच त्याचा परिणाम</p>
<p class="TXT">स्वराज्य-प्राप्तीनंतर भारताचे फारच पतन झाले आहे. धर्माच्या दृष्टीने, आचरणाच्या दृष्टीने, शरीराच्या दृष्टीने, अंत:करणाच्या भावनेच्या दृष्टीने, चारित्र्याच्या दृष्टीने, शिलाच्या दृष्टीने—सर्व दृष्टींनी फारच पतन झाले आहे. पूर्वी भारतात किती विलक्षण विद्या होत्या, कला-कौशल्य होते, परंतु आता ते सर्व नष्ट होत आहे. एवढे पतन पूर्वी कधीही झाले नव्हते. देशभक्तांनी कितीतरी बलिदान देऊन ब्रिटीशांकडून स्वराज्य प्राप्त केले होते. परंतु स्वराज्य-प्राप्तीनंतर देशाची अशी स्थिती झाली की, लोक ब्रिटीश राजवटीची प्रशंसा करू लागले, असे म्हणू लागले की, ब्रिटीश राजवट चांगली होती. किती लाजिरवाणी गोष्ट आहे ही!</p>
<p class="TXT">भारतात प्राकृतिक संपत्ती अपार आहे. परंतु या प्राकृतिक संपत्तीचा सदुपयोग करणे तर दूर राहिले, उलट तिचा विनाश केला जात आहे. एवढेच नव्हे तर विनाशाला उत्पादन मानले जात आहे! पशूंच्या विनाशाला ‘मांस उत्पादन’ म्हटले जात आहे. गर्भपातरूपी महापापाला आणि मानवाच्या उत्पादक शक्तीच्या विनाशाला ‘परिवार कल्याण’ म्हटले जात आहे! स्त्रियांच्या उच्छ्रंखलतेला, मर्यादा नाशाला ‘नारी मुक्ती’ म्हटले जात आहे! पूर्वी स्त्री गृहस्वामिनी (गृहलक्ष्मी) होती, आता घराबाहेर पडून ती नोकरीच्या निमित्ताने अनेक पुरुषांचे दास्यत्व स्विकारत आहे. याला ‘स्त्रिची स्वाधीनता’ म्हटले जात आहे! अशाप्रकारे पराधीनतेलाच स्वाधीनतेचे लक्षण मानले जात आहे! नैतिक पतनाला प्रगतीची संज्ञा दिली जात आहे! पशूतेला सभ्यतेचे चिन्ह मानले जात आहे! धार्मिकतेला सांप्रदायिकता आणि धर्मविरुद्धतेला धर्म निरपेक्षता म्हटले जात आहे! बुद्धीची ही दिवाळखोरी आहे! <span class="char-style-override-4">‘विनाशकाले विपरीत- बुद्धि:।’</span> गीतेत याला तामसी बुद्धी म्हटले आहे—</p>
<p class="Shlok-Color-2">अधर्मं धर्ममिति या मन्यते तमसावृता।</p>
<p class="Shlok-Color-2">सर्वार्थान्विपरीतांश्च बुद्धि: सा पार्थ तामसी॥</p>
<p class="TXT-Right">(गीता १८। ३२)</p>
<p class="TXT">‘हे पार्थ! तमोगुणाने घेरलेली जी बुद्धी अधर्माला धर्म मानते आणि सर्व गोष्टींना उलटी मानते, ती तामसी आहे.’</p>
<p class="TXT">मंदोदरी रावणाला म्हणते—</p>
<p class="Shlok-Color-2">काल दंड गहि काहु न मारा।</p>
<p class="Shlok-Color-2">हरइ धर्म बल बुद्धि बिचारा॥</p>
<p class="Shlok-Color-2">निकट काल जेहि आवत साईं।</p>
<p class="Shlok-Color-2">तेहि भ्रम होइ तुम्हारिहि नाईं॥</p>
<p class="TXT-Right"> (मानस, लंका० ३७।४)</p>
<p class="Sub-Heading">ईश्वर आणि प्रकृती यांच्या विधानाचा तिरस्कार</p>
<p class="TXT">ईश्वर आणि प्रकृती यांच्या विधानानुसार सृष्टीच्या आरंभापासूनच जीवांचे जन्म आणि मरण होत आले आहे. जन्म-मरणाचे कार्य मानवाच्या हातात नाही, तर ईश्वर आणि प्रकृतीच्या हातात आहे. जसे एखादॺा जीवाला ठार करण्याचा अधिकार मानवाला नाही, उलट पाप आहे, तसेच एखादॺा जीवाला जन्म घेण्यास प्रतिबंध करणे हाही अधिकार मानवाला नाही, उलट महापाप आहे. तात्पर्य हे आहे की, ईश्वर आणि प्रकृती यांच्या विधानानुसार जन्म आणि मृत्यूचे नियंत्रण अर्थात जनसंख्या नियंत्रण अनादि-कालापासून स्वत: स्वाभाविक होत आले आहे. जसे कुत्रे, मांजरे, डुक्कर इत्यादींना कितीतरी पिले होतात आणि ते परिवार-नियोजनही करीत नाहीत, तरीपण त्यांच्यामुळे पृथ्वी भरलेली दिसत नाही. कारण त्यांचे नियंत्रण ईश्वर आणि प्रकृती यांच्या विधानानुसार स्वत: स्वाभाविक होत आले आहे. त्यांच्या विधानात हस्तक्षेप करणे, दखल घेणे पाप, अन्याय आहे. हिंदू, मुसलमान, ईसाई, यहूदी, पारशी तसेच हिंदू धर्मांतर्गत येणारे जैन, शिख, आर्य-समाजी इत्यादी कोणी का असेना, जे कृत्रिम उपायांनी संतती-निरोध करतात, ते धर्मविरुद्ध, नीतीविरुद्ध, ईश्वरविरुद्ध, प्रकृती-विरुद्ध कार्य करतात, त्यांना इहलोकात आणि परलोकात भयंकर दंड भोगावा लागेल!</p>
<p class="TXT">एक साधू होते. ते फार दयाळू आणि परहितात संलग्न होते. त्यांना एकवेळ भगवंताने दर्शन दिले आणि वर मागण्यास सांगितले तर साधू म्हणाले—‘मी जेथे जातो, तेथील लोक म्हणतात की, महाराज! पाऊस होईल अशीकृपा करा. म्हणून आपण मला असा वर द्या की, मी जेथे इच्छिल तेथे वर्षा व्हावी. भगवंताने ‘तथास्तु’ म्हटले. आता बाबाजी ठिक-ठिकाणी खूप वर्षा करू लागले. वर्षा अधिक झाल्याने विषारी जीव-जंतू अधिक प्रमाणात निर्माण झाले, त्यामुळे पिके नष्ट होऊ लागली. विषारी वनस्पती निर्माण झाल्या. पशू आजारी पडले. ज्वराचा प्रसार झाल्यामुळे लोक आजारी पडू लागले आणि मरू लागले. बाबाजीने भगवंतांना प्रार्थना केली. भगवान म्हणाले की, वर्षा झाल्यानंतर काही दिवस सूर्याच्या तापाने जलवायू शुद्ध होते. परंतु सतत वर्षा झाल्यामुळे विषाचा प्रसार होत असतो. तुझ्या इच्छेने वर्षा झाल्यामुळे ही स्थिती निर्माण झाली आहे! बाबाजीने भगवंतास म्हटले की, आता ही व्यवस्था आपणच सांभाळा. कारण केव्हा, कुठे, कोणत्या गोष्टीची आवश्यकता आहे, हे आपणच पूर्णपणे जाणता—</p>
<p class="Shlok-Color-2">मेरी चाही मत करो, मैं मूरख अग्यान।</p>
<p class="Shlok-Color-2">तेरी चाही में प्रभो, है मेरा कल्यान॥</p>
<p class="TXT">तात्पर्य हे आहे की, भगवान आणि प्रकृती यांच्या विधानाने जे होत असते ते योग्यच होत असते. कारण त्यांची दीर्घदृष्टी असते, परंतु मानवाची अल्पदृष्टी असते. जर लोकांच्या हितदृष्टीतूनही भगवान आणि प्रकृतीचे काम आपल्या हाती घेतल्याने नुकसान झाले, तर मग ज्यांच्यात परहिताचा भाव नसतो, उलट स्वार्थभाव असतो, त्यांच्याद्वारा भगवान आणि प्रकृतीचे कार्य आपल्या हाती घेतल्याने किती नुकसान होईल?</p>
<p class="TXT">ईश्वर आणि प्रकृतीद्वारा प्रदान केलेल्या उत्पादक शक्तीचा नाश करणे महान विनाशकारक आहे. संपूर्ण योनीत सर्वश्रेष्ठ असलेल्या मनुष्ययोनीच्या उत्पादक शक्तीचाच निषेध केला तर प्रगती कशी होईल? परिणामी पतनच होईल. मानवातही हिंदू जात सर्वश्रेष्ठ आहे. त्यांच्यातूनच मोठे विलक्षण-विलक्षण ऋषि-मुनि, संत-महात्मे, दार्शनिक, वैज्ञानिक व विचारवंत मानव उत्पन्न होत आले आहेत. जर या जातीच्या मानवांना जन्मच घेऊ दिला नाही तरमग असे श्रेष्ठ, विलक्षण पुरुष कसे आणि कुठे उत्पन्न होतील? </p>
<p class="TXT">विचार करा, एका बाजूने तर आम्ही देशाच्या प्रगतीसाठी उत्पादन वाढवू इच्छितो आणि दुसऱ्या बाजूने आम्ही उत्पादक शक्तीवर निर्बंध घालत आहोत! जर उत्पादकच राहणार नाहीत तरमग उत्पादन कसे होईल? जसे भोजनालयात अधिक माणसे भोजनासाठी आली तर अधिक स्वयंपाक करणे हे आमचे कर्तव्य आहे, माणसांना थांबवणे हे नव्हे! त्याचप्रमाणे जनसंख्या वाढत असेल तर जनन प्रमाणावर निर्बंध घालण्याऐवजी उत्पादन अधिक वाढविणे यातच शहाणपणा आहे. आजही शेतात काम करणाऱ्या माणसांची उणीव जाणवत आहे. जर एक किंवा दोनच संताने झाली तर घरातील कामेच पूरी होणार नाहीत तरमग शेती कोण करेल? वृद्ध माता-पित्याची सेवा कोण करेल? समाजाची सेवा कोण करेल? सैन्यात कोण भरती होईल? कला-कौशल्य कोण शिकेल आणि कोण शिकवेल? वैज्ञानिक कोण बनेल? कारखाने कोण चालवील? नव-नवीन अविष्कार कोण करेल? शास्त्रज्ञ कोण बनेल? परिणामी काय स्थिती होईल—याचा विचार केल्यास अंगावर काटे उभे राहतात!</p>
<p class="TXT">मृत्यू कोणीही थांबवू शकत नाही. जन्मल्यानंतर मृत्यू जितका अवश्यंभावी आहे तितके दुसरे कोणतेही कार्य अवश्यंभावी नाही. बालक जन्माला येतो तर तो मोठा होईल की नाही, शिक्षित होईल की नाही, व्यापार, नोकरी इत्यादी करेल की नाही, डॉक्टर, इंजीनीअर इत्यादी बनेल की नाही, धनवान होईल की नाही, विवाह होईल की नाही, त्याला संतती होईल की नाही इत्यादी सर्व गोष्टीत संदेह आहे, परंतु तो मरेल की नाही या बाबतीत कोणताही संशय नाही, तो मरेलच. असा अवश्यंभावी मृत्यू सर्वकाळी सजग आहे. असे कोणते वर्ष, महीना, दिवस, तास, मिनिट अथवा सेकंद नाही, ज्यात एखादा माणूस मरत नसेल. बालकही मरतात, तरुणही मरतात आणि वृद्धही मरतात. रोगीही मरतात आणि निरोगीही मरतात. मी असे ऐकिले आहे की, एका गावात कोण्या एकाला दोन मुले होती. ती दोन्हीही मरण पावली आणि आज त्या वृद्ध माता-पित्याला पाणी पाजायलाही कोणी नाही. कोण्या एकाला सहा-सात मुले होती परंतु त्यापैकी एकच जिवंत राहिला, बाकी सर्व मरण पावले. विचार करा, जे लोक एक-दोन संतान झाल्यानंतर नसबंदी, ऑपरेशन करवून घेतात, त्यांची मुले जर प्रारब्धवश जिवंत राहिली नाही तर काय दशा होईल!</p>
<p class="TXT"><span class="char-style-override-4">शंका—</span>जापान, इस्रायल, ब्रिटेन इत्यादी देशांची जनसंख्या कमी आहे, तरीही ते पुष्कळ विकसित आहेत आणि भारताची जनसंख्या अधिक आहे, तरीही हा बेरोजगारी, गरीबीइत्यादी कारणामुळे मागासलेला आहे. म्हणून भारताच्या विकासासाठी, जनसंख्या वृद्धीची आवश्यकता नाही, उलट जनसंख्या कमी करण्याची आवश्यकता आहे. कारण एक सिंह अनेक शेळ्ॺांपेक्षा श्रेष्ठ असतो.</p>
<p class="TXT"><span class="char-style-override-4">समाधान—</span>मी जनसंख्या वृद्धीचा पक्षपाती नाही किंवा जनसंख्या कमी करण्याचाही पक्षपाती नाही, तर जनतेचे हित कसे होईल—याचा पक्षपाती आहे. जनसंख्या वृद्धीची इच्छा करणेही मूर्खपणा आहे आणि कमी करण्याची इच्छा करणेही महामूर्खपणा आहे. कारण हे कार्य मानवाचे नाही, तर ईश्वर अथवा प्रकृतीचे आहे. जनसंख्या वृद्धी देशासाठी घातक नाही, उलट संतती-निरोधाच्या कृत्रिम उपायांनी ती कमी करण्याचा प्रयत्न करणे महान घातक आहे. कारण या उपायांच्या प्रचार-प्रसाराने समाजात प्रत्यक्षरूपाने व्यभिचार, भोगपरायणता इत्यादी दोषांची वृद्धी होत आहे आणि चारित्र्य, शिल, संयम, लाज इत्यादी गुणांचा ऱ्हास होत आहे. जर लोकात चारित्र्य, शिल इत्यादी राहिले नाहीत तर मग देश बलवान कसा होईल? इंग्रजीतील एक म्हण प्रसिद्ध आहे—</p>
<p class="Shlok-Color-2">धन दौलत गेले तर काही नाही गेले,</p>
<p class="Shlok-Color-2">स्वास्थ्य गेले तर थोडे काही गेले,</p>
<p class="Shlok-Color-2">चारित्र्य गेले तर सर्व काही गेले!</p>
<p class="TXT">जापान इत्यादी देशात जो विकास पाहण्यात येत आहे, तो जनसंख्या कमी असल्यामुळे नव्हे, तर तेथील लोकांची कर्तव्य परायणता, ईमानदारी, परिश्रम, देशभक्ती इत्यादी गुणांमुळे आहे.* </p>
<p class="Footnotes">* परदेशात जी कर्तव्यपरायणता, ईमानदारी इत्यादी गूण दिसत आहेत, ती धर्म आणि ईश्वर यांच्या अनुषंगाने नव्हे, उलट व्यावहारिक सुविधा याच्या अनुषंगाने आहे, ज्यामुळे व्यवस्था ठीक ठाक चालेल. परंतु हे गूणसुद्धा अधिक काळपर्यंत टिकणार नाहीत. कारण धर्म आणि ईश्वर हे सद्गुण-सदाचाराचे मूळ आहेत. यांच्याविना सद्गुण-सदाचार टिकूच शकत नाहीत—‘मूलाभावे कुत: शाखा’ ‘मूळाविना फांद्या कोठल्या?’</p>
<p class="TXT">आमच्या देशाच्या मागासलेपणाचे (बेरोजगारी, गरीबीचे) कारण जनसंख्येची वृद्धी नाही, उलट अकर्मण्यता, चारित्र्यहीनता, आळस, प्रमाद, भ्रष्टाचार, इत्यादीची वृद्धी आहे. परंतु येथे कर्मण्यता, सच्चारित्र्यता, संयम, त्याग इत्यादीकडे दुर्लक्ष करून जनसंख्या कमी करण्याच्या उपायांकडे लक्ष पुरविले जात आहे, त्यामुळे दुर्गुणांचीच वृद्धी होत आहे. ही क्रिया देशासाठी फारच घातक आहे. उदाहरणार्थ—सिनेमा, दूरदर्शन, वृत्तपत्रे इत्यादिद्वारा लोकांचे चारित्र्य, शिल भ्रष्ट केले जात आहे. त्यांना व्यभिचार, हिंसा, चोरी इत्यादीची शिकवण दिली जात आहे. ठिक-ठिकाणी दारूची दुकाने उघडून पान-मसाला इत्यादी वस्तूंचा प्रचार करून लोकांना व्यसनी बनविले जात आहे आणि त्यांचे स्वास्थ्य नष्ट केले जात आहे. वेगवेगळ्ॺा रीतीने लोकांना काम कमी करण्याची तसेच खर्च अधिक करण्याची, ऐश-आराम करण्याची प्रेरणा दिली जात आहे. जसे—सप्ताहात पाच दिवस काम करा, अमुक वेळी दुकाने उघडू नका इत्यादी. कर्मचारी काम करो अथवा न करोत, परंतु त्यांना वेतन पूर्ण दिले जाते. मग ते काम अधिक करण्याचे परिश्रम का करतील? ते पत्ते खेळण्यात, चहा पिण्यात, बिडी-सिगारेट ओढण्यात आपला वेळ बरबाद करतात. सरकारी कार्यालयात बहूतेक लाच दिल्याशिवाय कोणतेच कार्य सिद्ध होत नाही. प्रत्येक क्षेत्रात भ्रष्टाचार व्यापून राहिलेला आहे. जे रक्षक आहेत तेच भक्षक बनत आहेत. एखादा जरी त्या पदाच्या पात्रतेचा नसला तरी त्याला त्या पदावर केवळ जातीच्या आधारावर नियुक्त केले जाते. जी व्यक्ती योग्य आहे तिची नियुक्ती केली जात नाही. शाळांमधून मुलांच्या प्रवेशासाठी हजारो रुपयांची लाच घेतली जाते आणि त्याला ‘डोनेशन’ (दान) म्हटले जाते. अध्यापकलोक विद्यार्थ्यांना योग्य रीतीने शिकवित नाहीत आणि शिकवणी लावण्यासाठी प्रेरणा करतात.</p>
<p class="TXT">देशी बाजरीच्या एका रोपाला शे-दीडशे कणसे लागतात. तीनशेपर्यंत कणसे एका रोपाला लागल्याची गोष्ट मी ऐकिली आहे. परंतु सरकार शेतकऱ्यांना देशी बाजरीचे बी न देता ज्या रोपाला केवळ एकच कणीस लागते असे विदेशी बाजरीचे बी देत आहे. हा कुठला शहाणपणा आहे—काही कळत नाही.</p>
<p class="TXT">ज्या राज्यात प्रजेजवळ खूप धन-धान्य असेल आणि जेथे कोणी वैरी नसेल तेच राज्य सुखी समजले जाते—<span class="char-style-override-4">‘अवाप्य भूमावसपत्नमृद्धं राज्यम्’</span> (गीता २।८) परंतु आज वेगवेगळ्ॺा समुदायात परस्पराविषयी द्वेष निर्माण करून त्यांच्यात भांडणे लावली जातात. दोघेही परस्परांच्या व्यक्तींचा आणि संपत्तीचा नाश करतात. परिणामी देशाच्या जनतेचा आणि संपत्तीचाच नाश होतो. ज्या देशाच्या जनतेचा आणि संपत्तीचा नाश होत असेल, तो देश सुखी, समृद्ध आणि धनवान कसा होऊ शकेल? त्या देशात सुख, शांती कशी नांदू शकेल? </p>
<p class="TXT">याप्रमाणे अशी अनेक कारणे आहेत की, ज्यामुळे देशाची व्यवस्था बिघडत आहे. अशा स्थितीत जनसंख्या कमी करण्याने बेरोजगारी, गरीबी नाहीशी होईल का? नाहीशी होणार नाही, उलट देश निर्बल आणि पराधीन होईल.</p>
<p class="TXT">जनसंख्या कमी झाल्यास सारे सिंहाप्रमाणे बलवान होणार नाहीत. सिंहात तर ब्रह्मचर्याची शक्ती आहे. परंतु संतती-निरोधाच्या उपायांनी ब्रह्मचर्याचा नाश होत आहे. कारण कृत्रिम संतती-निरोधाच्या उपायामागे मूळ भाव हाच आहे की, भोग तर भोगू, ब्रह्मचर्याचा तर नाश करू, परंतु संतान उत्पन्न होऊ देणार नाही. जर संतती-निरोध करायचाच असेल तर ब्रह्मचर्याचे पालन केले पाहिजे.</p>
<p class="TXT">जरी जनसंख्या वाढविणे माझा उद्देश नाही तरीपण समजा जर असे कोणाला असे वाटले की, मी जनसंख्या वृद्धीची गोष्ट म्हणत आहे तरीही हे अनुचित नाही. कारण शास्त्रात (ब्रह्मदेवाची) जनसंख्या वृद्धीची आज्ञा तर दिसून येते. परंतु कमी करण्याची आज्ञा कुठेही सापडत नाही. दुसरी गोष्ट, आजकाल लोकमताचा काळ आहे. सिंह जरी शेळ्ॺांपेक्षा श्रेष्ठ तसेच बलवान असतो. परंतु मत मोजणीच्या वेळी सिंहाकडे पडलेल्या मताची संख्या कमी झाल्यास सिंह हारला जाईल आणि शेळ्ॺांचे राज्य होईल! </p>
<p class="TXT">संतती-निरोधाच्या कृत्रिम उपायांच्या प्रचाराने स्त्री आणि पुरुष—दोघेही इतके क्रूर, निर्दयी, हिंसक झाले आहेत की, गर्भात स्थित असलेल्या आपल्या संतानाचीही हत्या (भ्रूणहत्या अथवा गर्भपात) करण्यास मागे पुढे पाहत नाहीत. हे ब्रह्महत्येहून दुप्पट पाप आहे.* आपल्या स्वत:च्या गर्भाला नष्ट करणारी स्त्री सर्पिणीसारखी आहे, जी स्वत:च्या संतानालाच खाऊन टाकते. गाय फारच सौम्य प्राणी आहे. परंतु तीही आपल्या वासराजवळ कोणाला येऊ देत नाही. मेंढपाळ सांगतात की, काही काही कोकरांचा मेंढी त्याग करते. परंतु एखादा कुत्रा जर त्या कोकरामागे धावला तर मेंढी त्याला आपले मानते आणि त्याचे ती रक्षण करते. परंतु आजकालच्या स्त्रिया गायीप्रमाणे होण्याचे तर दूरच राहो, परंतु सर्वथैव मूर्ख (जड) म्हणविल्या जाणाऱ्या मेंढीसारख्या सुद्धा राहिल्या नाहीत. त्या महान विषारी सर्पिणीसारख्या होत आहेत. असे म्हटले आहे की, मातेसमान शरीराचे पालन-पोषण करणारी दुसरी कोणीही नाही <span class="char-style-override-4">‘मात्रा समं नास्ति शरीरपोषणम्’</span> कुठे हे वाक्य! आणि कुठे आजकालच्या स्त्रियांना स्वत:च्या संतानाचे पालन-पोषण करणे कष्टप्रद वाटत आहे. ही किती नैतिक पतनाची गोष्ट आहे!</p>
<p class="Footnotes-Bold">* यत्पापं ब्रह्महत्याया द्विगुणं गर्भपातने।</p>
<p class="Footnotes-Bold">प्रायश्चित्तं न तस्यास्ति तस्यास्त्यागो विधीयते॥</p>
<p class="Footnotes-Right"> (पाराशरस्मृती ४।२०)</p>
<p class="Footnotes"><span class="char-style-override-5">*</span>‘ब्रह्महत्येने जे पाप लागते त्यापेक्षा दुप्पट पाप गर्भपात करण्याने लागते. या गर्भपातरूपी महापापाला कोणतेही प्रायश्चित्त नाही, यात तर त्या स्त्रीचा त्याग करण्याचेच विधान आहे.’</p>
<p class="TXT"><span class="char-style-override-4">शंका—</span>परदेशात वास्तविक लोकांचे चारित्र्य भ्रष्ट होत आहे. तेथे व्यभिचार, हिंसा इत्यादी पापेही अधिक होत आहेत. असे असूनही ते देश विकसित का आहेत?</p>
<p class="TXT"><span class="char-style-override-4">समाधान—</span>तो विकास भौतिक आहे. भौतिक विकास वास्तविक विकास नसतोच. आध्यात्मिक प्रगती होणे हाच वास्तविक विकास आहे. ज्यांची आध्यात्मिक दृष्टी नाही, उलट भौतिक दृष्टी आहे, त्यांनाच भौतिक प्रगती मोठी, श्रेष्ठ वाटते. विदेशात भौतिक प्रगती झालेली असूनही तेथील लोक आंतरिक दु:ख, अशांती, संतापाने होरपळत आहेत. त्यामुळे तेथे आत्महत्येचे प्रमाण वाढत आहे. भौतिक प्रगतीचा परिणाम विनाश आहे. आमच्या देशात पूर्वी राक्षसांजवळ पुष्कळ भौतिक प्रगती होती. परंतु त्यांनी दुसऱ्यांचाही नाश केला आणि स्वत:ही नष्ट झाले. रावणाने तर भौतिक प्रगती खूपच केली होती. परंतु परिणामी त्याचा, प्रजेचा आणि भौतिक प्रगतीचा विनाशच झाला. त्याची अशी अवस्था झाली की, मागे रडण्यासही कोणी उरला नाही! </p>
<p class="TXT">महाभारतात (वनपर्व, अध्याय ९७) एक कथा येते. महर्षी अगस्त्य यांची पत्नी लोपामुद्रा हिने एकदा सुंदर वस्त्राभूषणांची इच्छा स्वत:च्या पतीपुढे प्रगट केली. धन प्राप्त करण्यासाठी अगस्त्यजी क्रमाने श्रुतर्वा, ब्रघ्नश्व आणि त्रसदस्यु—तीन राजांकडे गेले. परंतु तिन्हीही राजांकडे त्यांनी त्यांचे उत्पन्न आणि खर्च हे सारखेच असलेले पाहिले. त्यांच्याकडून काही धन घेतल्यास प्रजेला दु:ख होईल—असा विचार करून अगस्त्यजींनी त्या राजांकडून काहीही घेतले नाही. तेव्हा त्या राजांनी आपसात विचार करून म्हटले की, इल्वल नावाचा राक्षस सर्वात अधिक धनवान आहे. म्हणून आपण धन प्राप्त करण्यासाठी त्याच्याकडे जावे. मग ते तिन्ही राजे महर्षी अगस्त्यजींबरोबर इल्वलाकडे गेले. तेथून त्यांना पुष्कळसे धन प्राप्त झाले. तात्पर्य हे आहे की, आवश्यकतेपेक्षा अधिक धन यक्ष-राक्षसांजवळच राहत असे, राजांजवळ नव्हे. म्हणून जो केवळ धनसंग्रह आणि त्याचे रक्षण करतो, तो यक्षवित्त म्हणविला जातो. यक्षवित्ताचे पतन होत असते—<span class="char-style-override-4">‘यक्षवित्त: पतत्यध:’</span> (श्रीमद्भा० ११। २३। २४)</p>
<p class="Sub-Heading">मातृशक्तीचा तिरस्कार</p>
<p class="TXT">वर्तमानकाळात स्त्री-जातीचा महान तिरस्कार, घोर अपमान केला जात आहे. स्त्रिच्या महान मातृरूपाला नष्ट करून तिला केवळ भोग्या स्त्रिचे रूप दिले जात आहे. भोग्या स्त्री तर वेश्या असते. जेवढा आदर मातेचा (मातृ शक्तीचा) असतो, तेवढा आदर स्त्रिचा (भोग्याचा) नसतो. परंतु जे स्त्रिला भोग्या मानतात, जे स्त्रिचे गुलाम असतात, ते भोगी पुरुष ही गोष्ट कशी समजतील? समजूच शकत नाहीत. माता बनण्यासाठी विवाह केला जातो, भोग्या होण्यासाठी नव्हे. संतान उत्पन्न करण्यासाठीच पिता कन्यादान करतो आणि संतान उत्पन्न करण्यासाठीच (वंशवृद्धीसाठीच) वरपक्ष कन्यादान स्विकारतो. परंतु आज स्त्रिला माता बनण्यापासून थांबवले जात आहे आणि तिला केवळ भोग्या बनविले जात आहे. हा स्त्री-जातीचा केवढा महान तिरस्कार आहे! </p>
<p class="TXT">स्त्री वास्तविक मातृशक्ती आहे. ती स्त्री आणि पुरुष—दोघांची जननी आहे. ती पत्नी तर केवळ पुरुषाची बनते, परंतु ती पुरुषाचीही आणि स्त्रीचीही माता बनते. पुरुष जर चांगला असेल तर त्याच्या कुळातच त्याचा महिमा वर्णन केला जातो, परंतु स्त्री जर चांगली असेल तर तिच्या चांगुलपणाचे वर्णन तिच्या माहेरी आणि सासरी—दोन्हीकडे केले जाते. राजा जनकजी सीताजीला म्हणतात—<span class="char-style-override-6">‘पुत्रि पबित्र किए कुल दोऊ’</span> (मानस, अयोध्या० २८७।१)</p>
<p class="TXT">आजकाल विवाहापूर्वी कन्येचा स्वभाव, सहिष्णुता, आस्तिकता, धार्मिकता, कार्य-कुशलता इत्यादी गुण न पाहता शारीरिक सौंदर्यालाच पाहिले जाते. कन्येची परीक्षा परिणामाच्या दृष्टीकोनातून न करता तात्कालिक भोगाच्या दृष्टीने केली जाते. हा विचार केला जात नाही की,सुस्वभाव तर सदा बरोबर राहील, परंतु सुंदरता किती दिवस टिकेल?* </p>
<p class="Footnotes">* द्रौपदी अत्यंत सुंदर असल्यामुळेच जयद्रथ, कीचक आणि अठरा अक्षौहिणी सेना मारली गेली. म्हणून म्हटले गेले आहे—</p>
<p class="Footnotes-Bold">ऋणकर्ता पिता शत्रु: माता च व्यभिचारिणी।</p>
<p class="Footnotes-Bold">भार्या रूपवती शत्रु: पुत्र: शत्रुरपण्डित:॥</p>
<p class="Footnotes-Right">(चाणक्यनीती० ६। १०)</p>
<p class="Footnotes">‘कर्जदार पिता, व्यभिचारिणी माता, सुंदर पत्नी आणि मूर्ख पुत्र—हे चारीही शत्रूसारखे (दु:खदायी) आहेत!’</p>
<p class="TXT">भोगी व्यक्तीला संसारातील सर्व स्त्रिया मिळाल्या तरीही तो संतुष्ट होऊ शकत नाही—</p>
<p class="Shlok-Color-2">यत् पृथिव्यां व्रीहियवं हिरण्यं पशव: स्त्रिय:।</p>
<p class="Shlok-Color-2">न दुह्यन्ति मन:प्रीतिं पुंस: कामहतस्य ते॥</p>
<p class="TXT-Right">(श्रीमद्भा० ९। १९। १३)</p>
<p class="TXT">‘पृथ्वीवर जितके काही धान्य, सुवर्ण, पशू आणि स्त्रिया आहेत, त्या सर्वच्या सर्व मिळून सुद्धा त्या पुरुषाच्या मनाला संतुष्ट करू शकत नाहीत, जो कामनेंच्या प्रहाराने जर्जर होत आहे.’</p>
<p class="TXT">अशा भोगी व्यक्तीच नसबंदी, गर्भपात इत्यादी महापाप करतात. विवाह वंशवृद्धीसाठी केला जातो. जर कन्या सद्गुणी, सदाचारी असेल तर विवाहानंतर तिची संतानही सद्गुणी, सदाचारी उपजेल. कारण बहुतेक मातेचाच स्वभाव संतानात येतो. एक मारवाडी म्हण आहे—<span class="char-style-override-4">‘नर नानाणे जाये है’</span> अर्थात मनुष्याचा स्वभाव त्याच्या आजोळाकडे जातो. <span class="char-style-override-6">‘माँ पर पूत, पिता पर घोड़ा। बहुत नहीं तो थोड़ा थोड़ा।’</span></p>
<p class="TXT">कन्यादान देण्यातही तिचा आदर आहे, तिरस्कार नव्हे. हे दान दुसऱ्या दानासारखे नाही. दुसऱ्या दानात तर दान दिलेल्या वस्तूवर दात्याचा अधिकार राहत नसतो, परंतु कन्येला संतान झाल्यावर माता-पित्याचा तिच्यावर अधिकार चालतो आणि ते आवश्यकता पडली तर तिच्या घरचे अन्न-जल घेऊ शकतात. कारण कन्येच्या पतीने केवळ पितृऋणातून मुक्त होण्यासाठीच कन्या स्विकार केलेली असते आणि तिच्यापासून संतान उत्पन्न झाल्यावर तो पितृ-ऋणातून मुक्त होतो. म्हणून गोत्र भिन्न असले तरीही नातू आपल्या आजोबा-आजीचे (मातेच्या आई-वडिलांचे) श्राद्ध-तर्पण करतो. ही गोष्ट शास्त्र आणि रूढीत प्रसिद्ध आहे.</p>
<p class="TXT">आमच्या शास्त्रात स्त्री-जातीला खूपच आदर दिला गेला आहे. स्त्रिचे रक्षण करण्याच्या उद्देशाने शास्त्राने तिला पिता, पती अथवा पुत्र यांच्या आश्रित राहण्याची आज्ञा दिली आहे. त्यामुळे ती जागो-जागी ठेचा खात फिरू नये, वेश्या बनू नये.* </p>
<p class="Footnotes-Bold">* भ्रमन्संपूज्यते राजा भ्रमन्संपूज्यते द्विज:।</p>
<p class="Footnotes-Bold"><span class="char-style-override-5">*</span>भ्रमन्संपूज्यते योगी भ्रमन्ती स्त्री विनश्यति॥</p>
<p class="Footnotes-Right">(चाणक्यनीती० ६।४)</p>
<p class="Footnotes">‘भ्रमण करण्याने राजा पूजित होतो, भ्रमण करण्याने ब्राह्मण पूजित होतो, भ्रमण करण्याने योगी पूजित होतो, परंतु स्त्री भ्रमण करण्याने नाशाला पावते अर्थात तिचे पतन होते.’</p>
<p class="TXT">स्त्री जर नोकरी करीत असेल तर हा तिचा तिरस्कार आहे. तिचा मोठेपणा तर घरी राहण्यातच आहे. ती घरात स्वामिनी असते आणि बाहेर नोकरानी असते. घरात तर ती एका पुरुषाच्या अधीन राहील परंतु तिला बाहेर अनेक स्त्री-पुरुषांच्या अधीन रहावे लागेल. आपल्यापेक्षा उच्च पदस्थ अधिकाऱ्यांची अधीनता, त्यांची अरेरावी (दमदाटी), तिरस्कार सहन करावा लागेल, ते तिच्या कोमल हृदयाच्या, स्वभावाच्या विरुद्ध आहे. ती आदराला योग्य आहे.तिरस्काराला योग्य नाही. पिता, पती अथवा पुत्राची अधीनता वास्तविक स्त्रिला पराधीन बनविण्यासाठी नाही, उलट महान स्वाधीन बनण्यासाठी आहे. घरात वृद्ध ‘मातेचा’ सर्वात अधिक आदर होतो, मुले-नातू इत्यादी सर्व तिचा आदर करतात. परंतु घराबाहेर वृद्ध ‘स्त्रिचा’ सर्व ठिकाणी तिरस्कार होतो.</p>
<p class="TXT">स्त्री बाहेरचे काम व्यवस्थित करू शकत नाही आणि पुरुष घरातील काम व्यवस्थित करू शकत नाही. स्त्री नोकरी करीत असताना तिथेही ती स्वेटर विणीत बसते—घरचे काम करते! पुरुष बढाया मारतात की, स्त्रिया घरात काय काम करतात, काम तर आम्ही करतो, पैसा आम्ही कमवितो! जर पुरुषाने एखादा दिवस घरी राहून स्वयंपाक केला आणि बाळाला मांडीवर सांभाळले तर त्याला स्त्रिया घरात काय काम करतात ते समजून येईल! जर पत्नी मरण पावली तर बालकांना सासू, आजी अथवा बहीण-आत्या यांच्याकडे पाठवून दिले जाते. कारण पुरुष त्यांचे पालन करू शकत नाही. परंतु पती मरण पावला तर स्त्री कष्ट सहन करून सुद्धा बालकांचे पालन करते, त्यांना शिकवून योग्य बनविते. कारण स्त्री मातृशक्ती आहे, तिच्यात पालन करण्याची योग्यता आहे. मी लहान बालक—बालिकांना पाहिले आहे. मुलीला जर खाऊ मिळाला तर ती आपल्यापेक्षा लहान असलेल्या बहीण-भावंडांना देण्यासाठी तो खाऊ खिशात ठेवते. परंतु मुलाला जर खाऊ मिळाला तर तो खाऊन टाकतो. कोणी एखादा साधू, दरिद्री, भुकेला माणूस बसलेला असेल तर अनेक पुरुष त्यांच्या जवळून निघून जातील. त्यांच्या मनात त्यांना अन्न खाऊ घालण्याचा भाव उत्पन्न होणारच नाही. परंतु स्त्रिया जर जवळून गेल्या तर विचारतील की, बाबाजी काही खाल का? कारण स्त्रियात दया असते. त्यांना बालकाचे पालन-पोषण करायचे आहे. म्हणून भगवंताने त्यांना असे अंत:करण दिले आहे.</p>
<p class="TXT">आजकाल स्त्रियांना पुरुषासारखे अधिकार देण्याविषयी बोलले जात आहे. परंतु शास्त्रांनी मातेच्या रूपात स्त्रिला पुरुषापेक्षाही विशेष अधिकार दिला आहे—</p>
<p class="Shlok-Color-2">सहस्रं तु पितॄन्माता गौरवेणातिरिच्यते॥</p>
<p class="TXT-Right">(मनु० २।१४५)</p>
<p class="TXT">‘मातेचा दर्जा पित्यापेक्षा हजार पटीने अधिक मानला गेला आहे.’</p>
<p class="Shlok-Color-2">सर्ववन्द्येन यतिना प्रसूर्वन्द्या प्रयत्नत:॥</p>
<p class="TXT-Right">(स्कन्द पुराण, काशी० ११।५०)</p>
<p class="TXT">सर्वांद्वारा वंदनीय संन्याशानेही मातेची प्रयत्नपूर्वक वंदना केली पाहिजे.’</p>
<p class="TXT">वर्तमानकाळात गर्भ-परीक्षण केले जात आहे आणि गर्भात कन्या असेल तर तो गर्भ पाडून टाकला जातो. स्त्रिला हा समान अधिकार दिला जात आहे का?</p>
<p class="TXT">‘माता’ शब्द म्हटल्याने जो भाव निर्माण होतो, तसा भाव ‘स्त्री’ म्हटल्याने निर्माण होत नाही. म्हणून आद्य श्रीशंकराचार्यजी महाराज भगवान श्रीकृष्णालाही ‘माता’ म्हणून पुकारतात—<span class="char-style-override-4">‘मात: कृष्णाभिधाने’</span> (प्रबोध० २४४) उपनिषदांमध्ये <span class="char-style-override-4">‘मातृदेवो भव, पितृदेवो भव’</span> म्हणून सर्वात प्रथम मातेची सेवा करण्याची आज्ञा दिली गेली आहे. <span class="char-style-override-4">‘वंदे मातरम्’</span> यातही मातेची वंदना केली गेली आहे. हिंदूधर्मात मातृशक्तीच्या उपासनेला विशेष महत्त्व आहे. ईश्वर कोटीच्या पाच वांमध्ये सुधा मातृशक्तीचे (भगवतीचे) स्थान आहे. देवी भागवत, दुर्गासप्तशती इत्यादी अनेक ग्रंथ मातृशक्तीवरच रचले गेले आहेत. जगतातील संपूर्ण स्त्रियेंना मातृशक्तीचेच स्वरूप मानले गेले आहे—</p>
<p class="Shlok-Color-2">विद्या: समस्तास्तव देवि भेदा: स्त्रिय: समस्ता: सकला जगत्सु।</p>
<p class="TXT-Right">(दुर्गासप्तशती ११।६)</p>
<p class="TXT">परंतु भोगीलोक मातृशक्तीला काय समजतील? समजूच शकत नाहीत. ते तर तिला भोग्याच समजतात.</p>
<p class="TXT">शास्त्रात स्त्रियांना पुनर्विवाह न करता वैधव्यधर्माचे पालन करण्यास सांगितले आहे, तर हा त्यांचा आदर आहे, तिरस्कार नव्हे. धर्म-पालनासाठी कष्ट सहन करणे तिरस्कार नव्हे, उलट तितिक्षा, तपश्चर्या आहे. तितिक्षू, तपस्वि व्यक्तीचा समाजात फार मोठा आदर होतो. पुरुषाने स्त्रिचा तिरस्कार करावा, तिला दु:ख द्यावे, तिला घटस्फोट द्यावा, तिला मार-पीट करावी—असे शास्त्रात कुठेही म्हटले गेले नाही. एवढेच नव्हे तर स्त्रिकडून कोणता एखादा मोठा अपराध जरी घडला तरीही तिला मार-पीट करण्याचे विधान नाही, उलट ती क्षम्य आहे. </p>
<p class="TXT">भीष्माचार्य कौरवसेनेचे रक्षण करणारे होते—<span class="char-style-override-4">‘अपर्याप्तं तदस्माकं बलं भीष्माभिरक्षितम्’</span> (गीता १।१०), परंतु दुर्योधन त्यांचेही रक्षण करण्यासाठी आपल्या सेनेला आज्ञा देतो—<span class="char-style-override-4">‘भीष्ममेवाभिरक्षन्तु भवन्त: सर्व एव हि’</span> (गीता १।११) कारण दुर्योधनाला हे माहीत होते की, शिखंडी समोर आल्यास श्रीष्माचार्य आपले प्राण गेले तरी त्याच्यावर कधीही शस्त्र चालविणार नाहीत! शिखंडी पूर्वी स्त्री होता, वर्तमानकाळात नव्हे. परंतु वर्तमानकाळी पुरुषरूपात असनूही भीष्माचार्य त्याला स्त्रीच मानत होते आणि मृत्यु स्विकार करीत होते परंतु त्याच्यावर शस्त्र चालवित नव्हते—हा स्त्री-जातीचा केवढा सन्मान आहे! </p>
<p class="TXT">काही वर्षापूर्वीची गोष्ट आहे. एक वेळ जोधपुरचे राजे सर उम्मेदसिंहजी आणि बिकानेरचे राजे सर शार्दुलसिंहजी शिकारीसाठी जंगलात गेले. तेथे शार्दुलसिंहजीची गोळी पायात लागल्याने एक सिंहिणी घायाळ झाली. घायाळ अवस्थेत ती गुरगुर करीत त्यांच्याकडे आली तर उम्मेदसिंहजीने म्हटले—‘हिरा! हे काय केलेस? ही तर मादी आहे!’ कळल्यानंतर त्यांनी पुन्हा तिच्यावर गोळी चालविली नाही आणि त्यांनी तिच्यापासून स्वत:चा बचाव केला. हा स्त्री-जातीचा केवढा सन्मान आहे!</p>
<p class="TXT">शास्त्रांनी पुरुषांसाठी तर संध्योपासना, अग्निहोत्र, यज्ञ, वेदपाठ इत्यादी अनेक कर्तव्य-कर्म सांगितली आहेत. परंतु स्त्रियांना त्या सर्व कर्तव्यकर्मापासून, पितृऋण इत्यादी ऋणांपासून मुक्त ठेवले आहे.* </p>
<p class="Footnotes-Bold">* वैवाहिको विधि: स्त्रीणां संस्कारो वैदिक: स्मृत:।</p>
<p class="Footnotes-Bold">पतिसेवा गुरौ वासो गृहार्थोऽग्निपरिक्रिया॥</p>
<p class="Footnotes-Right">(मनु०२।६७)</p>
<p class="Footnotes">‘स्त्रियांसाठी वैवाहिक विधीचे पालनच वैदिक संस्कार (यज्ञोपवीत), पतीची सेवा हाच गुरुकुलवास (वेदाध्ययन) आणि गृहकार्य हेच अग्निहोत्र म्हटले गेले आहे।’</p>
<p class="Footnotes-Bold">एकइ धर्म एक ब्रत नेमा।</p>
<p class="Footnotes-Bold">कायँ बचन मन पति पद प्रेमा॥</p>
<p class="Footnotes-Right">(मानस, अरण्य० ५। ५)</p>
<p class="TXT">त्याचबरोबर तिला पतीच्या अर्ध्या पुण्याचे भागीदार बनविले आहे. परंतु शास्त्र न जाणणारे हा विषय कसे समजतील? आज स्त्रियांना त्यांच्या कर्तव्यापासून विमुख करून त्यांना अनेक भानगडींमध्ये फसविले जात आहे. शास्त्रांनी केवळ पुरुषालाच यज्ञोपवीत धारण करून संध्योपासना इत्यादी विशेष कर्म करण्याची आज्ञा दिली आहे. परंतु आज स्त्रीला यज्ञोपवीत देऊन तिला उलट संकटात लोटले जात आहे. ही काय शहाणपणाची गोष्ट आहे? पत्नी पतीद्वारा केल्या गेलेल्या पुण्यकर्मांची भागीदार तर होते, परंतु पापकर्माची भागीदार होत नाही. तिला विनासायास अर्धे पुण्य मिळते. समाजात देखील असे पाहण्यात येते की, जर डॉक्टर, पंडीत इत्यादींची पत्नी अशिक्षित असली तरीही ती डॉक्टरीण, पंडितानी इत्यादी म्हणविली जाते. वास्तविक आज अभिमानाला महत्त्व दिले जात आहे. म्हणून नम्रता वृद्धीची गोष्ट न सांगता अभिमान वृद्धीचीच गोष्ट सांगितली आणि शिकविली जात आहे, जे पतनाला कारण आहे. ‘पुरुष असे करतात तर आम्ही तसे का करू नये? आम्ही मागे का रहावे?’ ही केवळ अभिमान वृद्धीची गोष्ट आहे. अभिमान जन्म-मरणाचे मूळ आणि अनेक प्रकारचे क्लेश देणारा तसेच समस्त शोकदायी आहे—</p>
<p class="Shlok-Color-2">संसृत मूल सूलप्रद नाना।</p>
<p class="Shlok-Color-2">सकल सोक दायक अभिमाना॥</p>
<p class="TXT-Right">(मानस उत्तर० ७४।३)</p>
<p class="TXT">अभिमानी व्यक्ती शास्त्रांच्या गोष्टी काय समजेल? समजूच शकत नाही.</p>
<p class="TXT">संसाराच्या हितासाठी मातृशक्तीने पुष्कळ काम केले आहे. रक्तबीज इत्यादी राक्षसांचा संहारही मातृशक्तीनेच केला आहे. मातृशक्तीनेच आमच्या हिंदू संस्कृतीचे रक्षण केले आहे. आजही प्रत्यक्षात दिसून येते की, आमच्या सणावाराची, रीति-रिवाजाची, माता-पित्याच्या श्राद्धाची माहिती जितकी स्त्रियांना असते, तितकी पुरुषांना राहत नाही. पुरुष आपल्या कुलाचाराची गोष्टसुद्धा विसरतात. परंतु स्त्रिया दुसऱ्या कुलाच्या असूनही त्या अमुक दिवशी तुमच्या माता अथवा पित्याचे श्राद्ध आहे इत्यादी गोष्टी आपल्या पतीला सांगतात. मंदिरात, कथा-कीर्तनात, सत्संगात जितक्या स्त्रिया जातात, तितके पुरुष जात नाहीत. कार्तिक स्नान, व्रत, दान, पूजन, रामायण पाठ हे जितक्या, स्त्रिया करतात, तितके पुरुष करत नाहीत. तात्पर्य हे आहे की, स्त्रिया आमच्या संस्कृतीचे रक्षण करणाऱ्या आहेत. जर त्यांचे चारित्र्य नष्ट झाले तर संस्कृतीचे रक्षण कसे होईल?</p>
<p class="TXT">एक श्लोक असा येतो—</p>
<p class="Shlok-Color-2">असंतुष्टा द्विजा नष्टा: संतुष्टाश्च महीभुज:।</p>
<p class="Shlok-Color-2">सलज्जा गणिका नष्टा निर्लज्जाश्च कुलाङ्गना:॥</p>
<p class="TXT-Right">(चाणक्यनीती ८। १८)</p>
<p class="TXT">‘संतोषहीन ब्राह्मण नष्ट होतो, संतोषी राजा नष्ट होतो, लज्जायुक्त वेश्या नष्ट होते आणि लज्जाहीन कुलवधू नष्ट होते अर्थात तिचे पतन होते.’</p>
<p class="TXT">वर्तमानात संतती-निरोधाच्या कृत्रिम उपायांच्या प्रचार-प्रसारामुळे स्त्रियामधील लज्जा, शिल, सतीत्व, सच्चारित्र्य, सदाचरण इत्यादीचा नाश होत आहे. परिणामी स्त्री-जाती केवळ भोग्य वस्तू बनली जात आहे. जर स्त्री-जातीचे चारित्र्य भ्रष्ट झाले तर देशाची काय दशा होईल? भावी पीढी आपल्या प्रथम गुरू असलेल्या मातेपासून कोणती शिकवण घेईल? स्त्री बिघडून गेली तर तिच्यापासून उत्पन्न होणारी मुले-मुली (स्त्री-पुरुष) दोन्हीही बिघडतील. जर स्त्री चांगली राहिली तर पुरुष बिघडला तरी संतान बिघडणार नाही. म्हणून स्त्रियांचे चारित्र्य, शिल, लज्जा इत्यादीचे रक्षण करणे आणि त्यांना अपमानित, तिरस्कृत होऊ न देणे मनुष्यमात्राचे कर्तव्य आहे.</p>
<p class="Sub-Heading">धर्माचा तिरस्कार</p>
<p class="TXT">धर्माविना नीती विधवा आहे आणि नीतीविना धर्म विधुर आहे. म्हणून धर्म आणि राजनीती दोन्हीही एकमेकांबरोबर असले पाहिजेत, तरच शासन सुव्यवस्थित चालते. परंतु आज धर्माचा तिरस्कार होत आहे. या कारणामुळे देशात तीन पापे तीव्रगतीने वाढत आहेत—व्यभिचार, हिंसा आणि चोरी. हे तीन वाढल्यामुळे देशाचे महान पतन होत आहे!</p>
<p class="TXT"><span class="char-style-override-4">(१) व्यभिचार वृद्धी—</span>संतती-निरोधाच्या कृत्रिम उपायांच्या प्रचार-प्रसारामुळे महान व्यभिचार वाढत आहे आणि कुमार मुले, कुमारी मुली आणि विधवा या सर्वांचे भयंकर पतन होत आहे. कुमारी मुली आणि विधवा याही गर्भवती होत आहेत. कारण त्यांना गर्भ रोखणे अथवा पाडून टाकण्याची सूट मिळाली आहे! लोकात सच्चारित्र्य, शिल, लज्जा इत्यादीचा महान ऱ्हास होत आहे.</p>
<p class="TXT">ज्या गतीने संतती-निरोधाच्या उपायांचा प्रसार होत आहे, तो असाच होत राहील तर समाजात मोठॺा प्रमाणात व्यभिचार पसरेल. ज्या पुरुषाने नसबंदी करून घेतली त्याच्यासाठी कोणतीही परस्त्री (विवाहिता, अविवाहिता, विधवा) बाकी राहणार नाही आणि ज्या स्त्रीने ऑपरेशन करून घेतले आहे, तिच्यासाठी कोणताही परपुरुष बाकी राहणार नाही, कोणतीही मर्यादा किंवा भय राहणार नाही. आत्ता जुन्या धार्मिक संस्काराच्या प्रवाहामुळे तितके पतन लक्षात येत नाही. परंतु हा प्रवाह किती काळपर्यंत राहील? हमालाच्या हातगाडीला धक्का दिल्यास काही अंतरापर्यंत ती आपोआप जाते आणि मग थांबते. त्याचप्रमाणे जेव्हा धार्मिक संस्कारांचा प्रवाह थांबेल, तेव्हा स्त्रिया आणि पुरुषात कोणतीही मर्यादा राहणार नाही. मातेचा पत्ता असतो पण बापाचा पत्ता नसतो—अशी स्थिती तर परदेशात आत्ता ऐकण्यात येत आहे. व्यभिचार-प्रसारामुळे देशाची काय स्थिती होईल, केवढा अनर्थ ओढवेल—याचे अनुमान लावले जाऊ शकत नाही. परिणाम असा होईल की, पशू आणि मानवात कोणताही फरक राहणार नाही. जसे कुत्रा, गाढव, डुक्कर, उंट, उंदीर, मांजर इत्यादी आहेत, असेच मानवही होतील. जसे कुत्रा, गाढव इत्यादींना आम्ही काही चांगली गोष्ट समजून सांगण्याचा प्रयत्न केला तर समजावू शकत नाही, तसेच त्या मनुष्यरूपी पशूंनाही कोणती चांगली गोष्ट आम्ही समजावू शकणार नाही.</p>
<p class="TXT">संतती-निरोधाच्या मूळात केवळ सुखभोगाची इच्छा विद्यमान आहे. स्वत:ची संतान यासाठी आवडत नाही की, ती आमच्या सुखभोगात बाधक होते. अशा स्थितीत स्वत:चे माता-पिता, बहीण-भाऊ कसे आवडतील? जेव्हा चोर चोरी करण्यास जातो, तेव्हा त्याला दुसरा कोणताही माणूस आवडत नाही. व्यभिचारी व्यक्तीला एखादी स्त्री मिळाली तर तोही हिच इच्छा करतो की, जवळ दुसरा कोणी मनुष्य नसावा.*</p>
<p class="Footnotes-Bold">* सुवरण को ढूँढ़त फिरत, कवि व्यभिचारी चोर।</p>
<p class="Footnotes-Bold">चरण धरत धड़कत हियो, नेक न भावत शोर॥</p>
<p class="TXT">त्याचप्रमाणे जेव्हा मनुष्यात सुखभोगाच्या इच्छेची वाढ होईल, तेव्हा त्याला दुसरा कोणताही माणूस आवडणार नाही. एवढेच नव्हे तर त्याला त्यागी साधू, संतसुद्धा आवडणार नाहीत. चांगली शिकवण देणारे आणि संयम, मर्यादा, धर्माची गोष्ट सांगणारेही त्याला आवडणार नाहीत. कारण ते सुखभोगापासून, व्यभिचारापासून थांबवतात. आपल्या सुखभोगात बाधक समजून भोगीलोक त्यांनाही मारू लागतील. ‘चूक दुरुस्त करू नका, चूक दाखविणाऱ्याला नष्ट करून टाका’ असे ठराव पास होतील! जसे मुलांची सभा असेल तर ते हाच ठराव सम्मत करतील की, सर्व शाळा बंद करा, हे एक प्रकारचे जेलखाने आहेत. कारण शिकण्यात परतंत्रता असते, स्वतंत्रतेत फार मोठी बाधा येते!</p>
<p class="TXT"><span class="char-style-override-4">(२) हिंसा वृद्धी—</span>देशात हिंसा फारच वाढत आहे. प्राप्त समाचारानुसार यावेळी देशात तीन हजार सहाशे कत्तलखाने आहेत. त्यापैकी दहा मोठे यांत्रिक (मशीनरीचे) कत्तलखाने आहेत. या कत्तलखान्यात जवळ जवळ अडीच लाख पशूंची दररोज कत्तल केली जाते. या पशूंमध्ये जवळ जवळ पन्नास हजार गायींची दररोज कत्तल होते. दरवर्षी हजारो टन मांस निर्यात होते. याशिवाय वेगवेगळ्ॺा क्षेत्रात हिंसा वाढत आहे. मानवांच्या हत्येतही वृद्धी होत आहे. शेतात विषारी औषधे फवारली जातात, त्यामुळे अनुपयोगी समजल्या जाणाऱ्या जीवांबरोबर उपयोगी जीवसुद्धा मरतात. वास्तविक भगवंताच्या सृष्टीत कोणताही जीव अनुपयोगी नाहीच. परंतु लोभाने अंध झालेल्या माणसाला दुसऱ्या जीवाची उपयोगिता दिसतच नाही!</p>
<p class="TXT">देशात ज्या गतीने हिंसा वाढत आहे अशीच वाढत राहिली तर एक वेळ अशी येईल की, सर्व पशुधन नष्ट होईल आणि मांसाहारी माणसे मांणसांनाच खाऊ लागतील! अशीच माणसे राक्षस असतात. रामावताराच्या वेळीही अशी अवस्था झाली होती की, राक्षसांनी मुनींना खाऊन त्यांच्या हाडांचे ढीग रचले होते—</p>
<p class="Shlok-Color-2">अस्थि समूह देखि रघुराया।</p>
<p class="Shlok-Color-2">पूछी मुनिन्ह लागि अति दाया॥</p>
<p class="Shlok-Color-2">जानतहूँ पूछिअ कस स्वामी।</p>
<p class="Shlok-Color-2">सबदरसी तुम्ह अंतरजामी॥</p>
<p class="Shlok-Color-2">निसिचर निकर सकल मुनि खाए।</p>
<p class="Shlok-Color-2">सुनि रघुबीर नयन जल छाए॥</p>
<p class="TXT-Right">(मानस, अरण्य० ९। ३-४)</p>
<p class="TXT">राक्षसांनी गृहस्थींना न खाता मुनींनाच का खाल्ले? असे अनुमान होते की, गवत खाणाऱ्याच्या मांसापेक्षा अन्न खाणाऱ्याचे मांस उत्कृष्ट असावे. सिंहाच्या तोंडालाही मनुष्याचे मांस लागले तर तो नरभक्षी बनतो. मनुष्यातही जे संयमी, ब्रह्मचारी आणि साधू पुरुष आहेत, त्यांचे मांस अधिक श्रेष्ठ असावे. कारण संयमी पुरुषाची प्रत्येक गोष्ट उत्कृष्ट असते. आजकालही आपण पाहतो की, जे गोऱ्हे बैल बनविले जातात, त्यांच्या मांसात ती शक्ती नसते, जी बैल न बनविलेल्या गोऱ्ह्याच्या मांसात राहते. म्हणून बैल बनविलेल्या गोऱ्ह्याचे मांस मुस्लिम देशात स्वस्त विकले जाते आणि बैल न बनविलेल्या गोऱ्ह्याचे मांस फार महाग विकले जाते. म्हणून राक्षसांनी गृहस्थींना न खाता संयमी मुनींना खाल्ले. जेवढे म्हणून श्रेष्ठ पुरुष असतात ते संयमीच असतात. संयमी पुरुषांच्या नाशामुळे केवढे महान पतन होईल!</p>
<p class="TXT"><span class="char-style-override-4">(३) चोरी वृद्धी—</span>देशात चोरीही खूप वाढत आहे. सरकारने लोकांवर फार अधिक  कर बसविले आहेत आणि अशा रीतीने कायदे बनविले की, ज्यातून सुटका करून घेण्यासाठी लोकांनी चोरी करण्याचे वेगवेगळे मार्ग शोधून काढले आहेत. वकीलही (कर) टॅक्सच्या चोरीचे मार्गदर्शन करतात. सरकारने अधिक कराची आकारणी यासाठी केली आहे की, श्रीमंताचे धन सरकारच्या हाती जावे. परंतु सरकारला धन तर मिळाले नाही, उलट श्रीमंतांना बेईमान बनवले गेले. श्रीमंतलोकही असे हुशार आहेत की, सरकार फांद्या फांद्यावरून फिरू लागले तर हे पाना पानातून निसटतात! सरकारने कितीही कायदे बनविले तरी त्यातून सुटका करून घेण्यासाठी हे कोणत्या-ना-कोणत्या पळवाटा शोधून काढतातच. अशाप्रकारे सरकार आणि जनता या दोघांतही अनैतिकता, अधर्म, अन्याय वाढत आहे. </p>
<p class="TXT">ज्या गतीने चोरी वाढत आहे, अशी वाढत राहिली तर समाजात लूटमार सुरू होईल. जसा मोठा मासा लहान माशाला गिळतो, तसेच बलवानलोक निर्बलांना लुटू लागतील. चोर-डाकू यांची संख्या अधिक झाल्याने त्यांचे मतदान वाढेल. त्यामुळे राज्यही अशाच लोकांच्या अधिकारात जाईल. आत्ता तर अशी स्थिती होत आहे की, भाडेकरू घरमालक होत आहे. शेत पेरणारा शेतमालक होत आहे इत्यादी इत्यादी. प्राचीनकाळी एक वेळ महाराजा अश्वपती म्हणाले होते—</p>
<p class="Shlok-Color-2">न मे स्तेनो जनपदे न कदर्यो न मद्यप:।</p>
<p class="Shlok-Color-2">नानाहिताग्निर्नाविद्वान्न स्वैरी स्वैरिणी कुत:॥</p>
<p class="TXT-Right">(छान्दोग्य० ५। ११। ५)</p>
<p class="TXT">‘माझ्या राज्यात कोणी चोरही नाही किंवा कोणी कृपणही नाही, कोणी दारू पिणाराही नाही किंवा अनाहिताग्निही (अग्निहोत्र न करणाराही) नाही, कोणी अविद्वानही नाही किंवा कोणी परस्त्रीगामीही नाही, मग कुलटा स्त्री (वेश्या) तर असेलच कशी?’</p>
<p class="TXT">परंतु आता त्याउलट स्थिती होत आहे अर्थात चोर, कृपण, दारू पिणारे, अनाहिताग्नी, अविद्वान, परस्त्रीगामी आणि वेश्या—यांचेच महत्त्व वाढत आहे.</p>
<p class="TXT">व्यभिचार, हिंसा आणि चोरी—या तिन्हीच्या आधिक्याचा परिणाम फार भयंकर होईल. किती भयंकर होईल—याचा अंदाज आम्ही करू शकत नाही. शास्त्रात आले आहे—</p>
<p class="Shlok-Color-2">अपूज्या यत्र पूज्यन्ते पूज्यपूजाव्यतिक्रम:।</p>
<p class="Shlok-Color-2">त्रीणि तत्र प्रजायन्ते दुर्भिक्षं मरणं भयम्॥</p>
<p class="TXT-Right">(स्कन्दपुराण, मा० के० ३। ४८)</p>
<p class="TXT">‘जेथे अपूज्य व्यक्तींचे पूजन होते आणि पूज्य व्यक्तींचा तिरस्कार होतो, तेथे तीन गोष्टी अवश्य होतात—अकाल, मृत्यू आणि भय.’</p>
<p class="TXT">या भूमंडळावर भारत-भूमीचा दृष्टीस न पडणारा एक विशेष प्रभाव आहे. या भूमीत ऋषि-मुनींची अपार शक्ती आहे. हा देश अखिल विश्वाचा मूलाधार आहे, हितैषी आहे. म्हणून भारताचे पतन झाल्याने भूमंडळावरील सर्व लोकांचे पतन आहे, अहित आहे. आता जे घडत आहे ते एका भयंकर महाभारताची, महान संहाराची तयारी आहे. याविना सुधारणेचा, शांतीचा अन्य कोणताही उपाय दिसत नाही! जेव्हा लोकांचा भीषण संहार होईल, शक्ती आणि संपत्तीचा विनाश होईल, तेव्हाच शांतीची स्थापना होऊ शकेल.</p>


<p class="Page-Break"> </p>
<p class="Heading" id="toc_marker-4">२. गृहस्थींसाठी</p>
<p class="TXT"><span class="char-style-override-6">आपणाला हा लेख जरी आवडला नाही तरी कमीत कमी एक वेळ मन:पूर्वक अवश्य वाचण्याची कृपा करावी—अशी प्रार्थना आहे.</span></p>
<p class="TXT">जनसंख्या वृद्धी थांबविण्यासाठी सरकारने परिवार-नियोजनचा कार्यक्रम हाती घेतला आहे. त्याद्वारा ते गर्भधारणा थांबविण्यासाठी अथवा गर्भपाता-सारखे महापाप करण्यासाठी लोकांना प्रोत्साहित करत आहे. त्यासाठी ते नवनवीन उपायांचा शोध करून त्यांचा व्यापक स्तरावर प्रचार आणि प्रसार करत आहे. सरकारचा हा कार्यक्रम कितपत योग्य आहे—यावर थोडा विचार केला जात आहे—</p>
<p class="Sub-Heading">परिवार-नियोजन-कार्यक्रमाचा प्रचार आणि प्रसाराचे कारण</p>
<p class="TXT">परिवार-नियोजन कार्यक्रमाचा आरंभ सर्वप्रथम त्या पश्चिमी देशात झाला होता, जे ईश्वर, धर्म आणि परलोक यासंबंधी बहूतेक अनभिज्ञ होते. तेथील लोकांनी असा विचार केला की, आमची जनसंख्या ज्या गतीने वाढत आहे ती पाहता भविष्यात आम्हाला पोटभर खायला मिळणार नाही, राहण्यास पर्याप्त जागा मिळणार नाही, आमचा जीवन-निर्वाह कठीण होईल, आमचे राहणीमान खालावेल इत्यादी. त्यांनी जनसंख्या वाढीकडे तर लक्ष दिले. परंतु जनसंख्या वृद्धीबरोबर जीवन-निर्वाहाच्या साधनातही वाढ होते या गोष्टीकडे लक्ष दिले नाही. कारण आवश्यकता हिच अविष्काराची जननी आहे. फलस्वरूप परिवार-नियोजन कार्यक्रमामुळे जीवन-निर्वाहाच्या साधनात तर वृद्धी झाली नाही, परंतु अशा अनेक दुर्गुणांची वृद्धी मात्र अवश्य झाली ज्यामुळे समाजाचे घोर पतन झाले!</p>
<p class="TXT">वास्तविक जीवन-निर्वाहाच्या साधनात उणीव होण्याचे कारण जनसंख्येची वृद्धी नाही, तर आपल्या सुखभोगाच्या कामनेंची वृद्धी आहे. भोगेच्छेची वृद्धी झाल्याने मनुष्य आरामतलब आणि अकर्मण्य होतो, त्यामुळे तो जीवन-निर्वाहाच्या साधनांचा उपभोग तर अधिक करतो, परंतु उत्पादन कमी करतो. त्यामुळे जीवन-निर्वाहाच्या साधनात कमी येऊ लागते. एवढेच नव्हे, आपल्या इच्छेंच्या पूर्तीसाठी मनुष्य तऱ्हे-तऱ्हेची पापे करू लागतो. त्यात गर्भपात इत्यादी संतती-निरोधाचे उपायही येतात. गीतेने काम अर्थात भोगेच्छेला संपूर्ण पापांचे मूळ म्हटले आहे—</p>
<p class="Shlok-Color-2">काम एष क्रोध एष रजोगुणसमुद्भव:।</p>
<p class="Shlok-Color-2">महाशनो महापाप्मा विद्धॺेनमिह वैरिणम्॥</p>
<p class="TXT-Right">(३।३७)</p>
<p class="TXT">‘रजोगुणापासून उत्पन्न झालेला हा कामच क्रोध आहे. हा अती खादाड आणि महापापी आहे. या विषयात तू यालाच वैरी जाण.’</p>
<p class="TXT">भोगविलासाच्या वस्तूंना मनुष्याने आपल्या जीवनावश्यक वस्तू मानले आहे. तो ह्या वस्तूंच्या इतका अधीन झाला आहे की, त्याविना त्याला आपले जीवन असह्य वाटू लागले आहे. याचे कारण आळस, प्रमाद आणि आरामतलबी आहे. जर त्याला स्वत:च्याच गरजा पूर्ण करणेही कठीण झाले आहे, तरमग तो आपल्या संतानाच्या गरजा कशा पूर्णकरेल! म्हणून त्याने संतती-निरोधाच्या उपयांना उपयोगात आणणे सुरू केले आहे. त्यात कामवासनाही इतकी वाढली आहे की, त्याने स्त्रिला केवळ भोग-सामग्री बनविणे तर योग्य समजले आहे. परंतु भोगाचा प्राकृतिक परिणाम—संतान होणे याला योग्य समजले नाही. तो हा तर विचार करतो की, संतान न झाल्यास स्त्री अधिक काळपर्यंत तरुण राहील, आपल्याला भोग घेण्याला योग्य राहील. परंतु हा विचार करीत नाही की, लाख खटपटीनंतरही तारुण्यानंतर वृद्धापकाळ येणारच आणि वार्धक्यानंतर अनिवार्य असलेला मृत्यू येणारच. त्याच्या अंत:करणात ईश्वरावरही विश्वास नाही, आपल्या भाग्यावरही विश्वास नाही आणि स्वत:च्या पुरुषार्थावरही (कर्तव्यावरही) विश्वास नाही. तात्पर्य हे आहे की, ईश्वर सर्वांचे पालन करणारा आहे, प्रत्येक व्यक्ती स्वत:च्या भाग्यानुसार मिळवितो, आपल्या पुरुषार्थाने (उद्योगाने)मी कमवू शकतो आणि आपल्या परिवाराचे पालन-पोषण करू शकतो—या गोष्टींवरचा मनुष्याचा विश्वास उडाला आहे. ह्या सर्व कारणांनी परिवार-नियोजन कार्यक्रम याचा तीव्रगतीने प्रचार आणि प्रसार झाला आणि होत आहे.</p>
<p class="Sub-Heading">काय परिवार-नियोजन आवश्यक आहे?</p>
<p class="TXT">जनसंख्या वृद्धीपासून होणाऱ्या ज्या हानींचा प्रचार केला जात आहे, त्या केवळ कपोल कल्पना आहेत, त्यात वास्तविकता मुळीच नाही. परिवार-नियोजनाचे समर्थक म्हणतात की, जनसंख्या वृद्धी झाल्यास अन्नाची उणीव होईल आणि त्यामुळे साऱ्यांना पोटभर अन्न मिळू शकणार नाही. ही गोष्ट तर तेव्हाच लागू पडते जेव्हा अन्नाचा निश्चित साठा ठेवलेला असेल आणि त्यापुढे अन्न उत्पन्न होण्याची शक्यता नसेल. जनसंख्या वृद्धीच्या अनुषंगाने अन्नाची चिंता करणारे लोक ही गोष्ट विसरतात की, जनसंख्या वाढल्याने केवळ खाणारेच वाढत नाहीत, तर उत्पन्न करणारेही (कमविणारेही) वाढतात. प्रत्येक व्यक्तीजवळ केवळ पोटच नसते, तर दोन हात, दोन पाय आणि एक मस्तकही असते. त्याद्वारा ती व्यक्ती केवळ आपलेच नव्हे तर कित्येक प्राण्यांचे भरण-पोषण करू शकते. वास्तविक अन्नादी वस्तूंची उणीव तेव्हाच भासू शकते जेव्हा माणूस काम करणार नाही आणि भोगी, विलासी, आरामतलबी बनेल. आवश्यकता हीच अविष्काराची जननी आहे. म्हणून जेव्हा जनसंख्या वाढेल तेव्हा तिच्या पालन-पोषणाची साधनेही वाढतील, अन्नाचे उत्पन्नही वाढेल, वस्तूंचे उत्पादनही वाढेल, उद्योगही वाढतील. आमच्या माहितीनुसार पृथ्वीवर एकूण सत्तर टक्के शेतीची जमीन आहे. त्यापैकी केवळ दहा टक्के जमीनीतच शेती केली जात आहे. त्याचे कारण शेती करणाऱ्यांची उणीव आहे. म्हणून जनसंख्या वाढल्यास अन्नाच्या उणीवेचा प्रश्नच निर्माण होत नाही. जर भूतकाळाकडे नजर टाकली तर लक्षात येते की, जनसंख्येत जितकी वृद्धी झाली आहे, त्यापेक्षा कितीतरी पटीने अधिक अन्नाच्या उत्पादनात वाढ झाली आहे. म्हणून जे. डी. बर्नेल इत्यादी विशेषज्ञांचे म्हणणे असे आहे की, जनसंख्येत वृद्धी झाली तरीही पुढील शंभर वर्षापर्यंत अन्नधान्याच्या टंचाईची कोणतीही संभावना नाही. प्रसिद्ध अर्थशास्त्रज्ञ कोलिन क्लार्कने तर इथपर्यंत म्हटले आहे की, ‘जर शेतीच्या जमीनीला योग्य रीतीने उपयोगात आणले तर वर्तमान जनसंख्येच्या दसपट अधिक जनसंख्या वाढली तरीही अन्नाची कोणतीच समस्या निर्माण होणार नाही.’ (पापुलेशन ग्रोथ अँड लिविंग स्टैण्डर्ड)</p>
<p class="TXT">इ० स० १८८० मध्ये जर्मनीत जीवन-निर्वाहाच्या साधनांची फारच उणीव होती. परंतु त्यानंतर चौतीस वर्षात जेव्हा जर्मनीची जनसंख्या फारच वाढली तेव्हा जीवन निर्वाहाची साधने कमी होण्या-ऐवजी एवढी वाढली की, ते काम करण्यासाठी बाहेरून माणसे बोलवावी लागली! इंग्लंडच्या जनसंख्येत तीव्रगतीने वाढ झाली तरीही तेथे जीवन-निर्वाहाच्या साधनात कोणतीही उणीव आली नाही. जगाची एकूण जनसंख्या जितकी वाढली आहे त्यापेक्षा कितीतरी अधिक जीवन-निर्वाहाची साधने वाढली आहेत.</p>
<p class="TXT">परिवार-नियोजनाच्या समर्थनात एक मुद्दा हाही म्हटला जातो की, जनसंख्या वाढल्यास लोकांना राहण्यासाठी जागा मिळणे कठीण होईल. विचार करा, ही सृष्टी कोटॺावधी वर्षांपासून चालत आली आहे. परंतु जनसंख्या वाढल्यामुळे लोकांना पृथ्वीवर राहण्यासाठी जागा मिळाली नाही, असे कधी कोणी पाहिले, वाचले किंवा ऐकिले नाही! जनसंख्येला नियंत्रित ठेवणे आणि त्याच्या जीवन-निर्वाहाचा प्रबंध करणे मनुष्याच्या आटोक्यातली गोष्ट नाही, उलट सृष्टीची रचना करणाऱ्या भगवंताच्या हातात आहे. भगवान म्हणतात—</p>
<p class="Shlok-Color-2">गामाविश्य च भूतानि धारयाम्यहमोजसा।</p>
<p class="TXT-Right">(गीता १५।१३)</p>
<p class="TXT">‘मीच पृथ्वीत प्रविष्ट होऊन स्वत:च्या शक्तीने संपूर्ण प्राण्यांना धारण करतो.’</p>
<p class="Shlok-Color-2">यो लोकत्रयमाविश्य बिभर्त्यव्यय ईश्वर:।</p>
<p class="TXT-Right">(गीता १५।१७)</p>
<p class="TXT">‘तो अविनाशी ईश्वर तिन्ही लोकात प्रविष्ट होऊन सर्वांचे भरण-पोषण करतो.’</p>
<p class="TXT">ब्रिटिश असोसिएशनचे अध्यक्ष सर विलियम क्रोक्सनेही इ० स० १८९८ मध्ये आजच्यासारखा इषारा दिला होता की, ‘जनसंख्या वृद्धीमुळे पृथ्वीवरील जीवन-निर्वाहाची साधने पुढील तीस वर्षाहून अधिक काळ आमच्या आवश्यकतांची पूर्ती करू शकणार नाहीत. म्हणून इंग्लंडादी देशांना लवकरच दुष्काळाचा सामना करावा लागणे संभव आहे.’ परंतु पुढील तीस वर्षात दुष्काळ पडणे तर दूरच राहो, अन्नाचे उत्पादन एवढे वाढले की, त्याच्या भावात फार मोठी मंदी आली. त्यामुळे अमेरिका इत्यादी काही देशांना आपला जास्त गहू जाळून टाकून अथवा समुद्रात बुडवून नष्ट करावा लागला!</p>
<p class="TXT">वर्तमानात कोटॺवधी एकर जमीन रिकामी पडून आहे. म्हणून जनसंख्या वृद्धीच्या अनुषंगाने ही ओरड करणे व्यर्थ आहे की, भविष्यात लोकांना खायला अन्न आणि रहायला जागा मिळणार नाही. भारताची तर प्राकृतिक संपत्ती एवढी आहे की, सध्याच्या जनसंख्येच्या दुप्पटीहून अधिक जनसंख्या झाली तरीही सर्वांचा जीवननिर्वाह होऊ शकतो. भारताची प्राकृतिक संपत्ती जगात सर्वांहून अधिक आहे. जेवढॺा वस्तू येथे उत्पन्न होतात एवढॺा अन्य कोणत्याही देशात उत्पन्न होत नाहीत. जर जनसंख्या कमी झाली तर त्यांचे उत्पादन कोण करेल? कारण जनसंख्येत उणीव झाल्यास अन्न इत्यादीचे उत्पादन करणाऱ्या कुशल व्यक्तींचा, उत्पादन करणाऱ्या शक्तींचा आणि उत्पादन करणाऱ्या साधनांचाही अभाव होतो.</p>
<p class="TXT">जर सरकार जनसंख्या वृद्धीला एक समस्या मानत आहे तर याचे उचित आणि वास्तविक समाधान हेच आहे की, जीवन-निर्वाहाच्या साधनात वृद्धी केली जावी, नवनवीन साधनांचा शोध केला जावा. ज्या देशांनी या समाधानाचा स्विकार केला आहे, त्यांच्या जीवन-निर्वाहाच्या साधनात, जनसंख्या वृद्धीपेक्षाही खूपच अधिक वृद्धी झाली आहे. कारण वास्तविक जीवन-निर्वाहाच्या साधनात कमी होण्याचा संबंध जनसंख्या वृद्धीशी नाहीच. जीवन-निर्वाहाच्या साधनात उणीव तेव्हा येते, जेव्हा मनुष्य आळशी, प्रमादी, भोगी आणि अकर्मण्य बनल्यामुळे स्वत:वर असलेल्या जिम्मेदारीचे काम करीत नाहीत. तो खर्च तर अधिक करतो, परंतु काम कमी करतो, त्यामुळे देश दरिद्री बनतो.</p>
<p class="TXT">देशाची समस्या सोडविण्याच्या दृष्टीने परिवार-नियोजन कार्यक्रम हाती घेणे म्हणजे वास्तविक आपला पराजय स्विकार करणे आहे. यावरून हे सिद्ध होते की, मनुष्य एवढा आळशी आणि अकर्मण्य झाला आहे की, तो स्वत:च्या आवश्यकतेनुसार जीवन निर्वाहाच्या साधनात वृद्धी न करता स्वत:लाच समाप्त करणे योग्य समजतो! जसे, शरीरावर घालण्याचे कपडे जर नीट बसले नाहीत तर कपडॺांला ठीक करण्याऐवजी कपडॺांनुसार शरीराचीच काट-छाट करण्याचा प्रयत्न केला जावा! वस्त्र मनुष्यासाठी आहे, माणूस वस्त्रासाठी नाही. जर मनुष्य वस्त्रासाठी झाला तर मग मनुष्यात मनुष्यत्वच राहणार नाही. कोलिन क्लर्कने लिहून ठेवले आहे की, आर्थिक सल्लागारांनी असे सुचवावे की, जनसंख्यानुसार अर्थव्यवस्था कशी नीट असावी. परंतु त्यांनी अर्थव्यवस्थेनुसार जनसंख्या कशी नीट असावी हे सुचवू नये. कोणत्याही अर्थशास्त्रज्ञाला मग तो कितीही मोठा विद्वान असो आणि कोणत्याही सरकारला, मग ते कितीही शक्तिशाली असो, असा अधिकार नाही की, त्यांनी माता-पित्यांना संतान कमी उत्पन्न करण्यासाठी अथवा उत्पन्न न करण्यासाठी सांगावे. परंतु प्रत्येक माता-पित्याला असा अधिकार आहे की, त्यांनी अर्थशास्त्रज्ञाकडे आणि सरकारकडे अशी मागणी करावी की, त्यांनी अर्थव्यवस्था इतकी मजबूत करावी की, त्यांच्या परिवाराच्या जीवन-निर्वाहासंबंधी ज्या आवश्यकता आहेत, त्यांची पूर्तताव्हावी.</p>
<p class="TXT">एक वेळच्या स्त्रिसंगाच्या वेळी एका माणसाच्या शरीरातून जितक्या वीर्याचा स्राव होतो, त्यापासून कोटॺवधी बालक उत्पन्न होऊ शकतात! कारण त्यात जवळ जवळ पंचवीस ते पन्नास कोटीपर्यंत शुक्राणू विद्यमान असतात. त्यापैकी प्रत्येक शुक्राणूत एक मानव बनण्याची पूर्ण क्षमता असते. परंतु त्यापैकी कोणी एखादाच शुक्राणू स्त्रिच्या रजाशी मिळून मनुष्य बनतो. मानवाच्या ह्या संतानोत्पादक शक्तीला कोणत्याही देशाच्या सरकारने अथवा स्वत: मनुष्याने सीमित केले नाही. जो या संपूर्ण जगाचा निर्माता, पालनकर्ता आणि संहारकर्ता आहे.*</p>
<p class="Footnotes para-style-override-4">* गीतेत भगवान म्हणतात—<span class="char-style-override-4">‘धर्माविरुद्धो भूतेषु कामोऽस्मि भरतर्षभ’</span> (७। ११)</p>
<p class="Footnotes">‘मनुष्यात धर्माला अविरुद्ध अर्थात धर्मयुक्त काम मी आहे.’ ‘प्रजनश्चास्मि कन्दर्प:’ (१०। २८) ‘संतानोत्पत्तीला कारण असलेला काम मी आहे.’</p>
<p class="TXT">त्याने याला सीमित केले आहे. जनसंख्या नियोजनाचे, ती वाढविणे-कमी करणे हे कार्य भगवंताच्या विभागातील आहे, सरकारच्या विभागातील नाही. तात्पर्य हे आहे की, सरकारचा अधिकार जनसंख्या सीमित करण्याचा नाही, उलट जितकी जनसंख्या आहे, तिच्या जीवन-निर्वाहाचा, तिच्या सुरक्षतेचा उत्तम प्रकारे प्रबंध करण्याचा आहे. जर जनसंख्या आणि जीवन-निर्वाहाची साधने यात संतुलन राखण्याचा प्रयत्न केला गेला तर संतुलन ठीक होण्याऐवजी अधिक बिघडेल. कारण जीवन-निर्वाहाची साधने मनुष्यासाठी आहेत, मनुष्य त्यांच्यासाठी नाही. माणसांना कमी करून अन्नाचे अधिक उत्पादन करण्याचा प्रयत्न करणे म्हणजे संतानाला गर्भात न येऊ देता मातेचे दूध अधिक वाढविण्याचा प्रयत्न करण्यासारखे आहे. जेथे वृक्ष अधिक असतात तेथे वर्षा अधिक होते. मग मनुष्य अधिक झाले तर काय अन्नाचे अधिक उत्पादन होणार नाही? जेव्हा देशात परिवार-नियोजनाचा कार्यक्रम आरंभ झाला नव्हता तेव्हा अन्न जितके स्वस्त होते तितके आज नाही, ही प्रत्यक्ष गोष्ट आहे.</p>
<p class="TXT">जर सरकार जनसंख्येवर नियंत्रणच ठेवू इच्छित आहे तर त्याने ‘जन्मा’ वर नियंत्रण ठेवण्याबरोबर ‘मृत्यू’ वरही नियंत्रण ठेवावे. जर ते मृत्यूवर नियंत्रण ठेवू शकत नाही तर त्याला जन्मावरही नियंत्रण ठेवण्याचा अधिकार नाही! मनुष्य उत्पन्न होणे तर कमी होईल, परंतु मृत्यू पूर्वीसारखेच आपले काम करीत राहील तर काय परिणाम होईल? युद्ध, दुष्काळ, पूर, भूकंप, महामारी इत्यादी कारणांनी जितक्या माणसांचा मृत्यू होतो, त्याची काही सीमा नाही. म्हणून परिवार-नियोजनद्वारा सरकार जनसंख्येची सीमा निश्चित करू शकत नाही की, अमुक सीमेपर्यंत जनसंख्या कमी केली जावी आणि मग त्या सीमेहून ती कमी होऊ देऊ नये, जर ती कमी झाली तर तात्काळ त्याची पूर्ती केली जावी! तात्पर्य हे आहे की, जनसंख्येची व्यवस्था भगवंताच्या हातात आहे. त्याच्याद्वारा कोटॺावधी वर्षापासून ती व्यवस्था ठीक चालत आली आहे. माणसाला या विषयात हस्तक्षेप करण्याचा अधिकार नाही. या विषयात हस्तक्षेप करणाऱ्या देशांनी याचा दुष्परिणाम भोगला आहे.</p>
<p class="TXT">संतती-निरोध नास्तिकवादरूपी विषवृक्षाची उपज आहे. जी माणसे नास्तिक, आळशी, प्रमादी आणि भोगी आहेत, त्या लोकांनीच संतती-निरोध कार्यक्रमाचा आरंभ केला आहे. तेच लोक संतती-निरोधाच्या समर्थनात दिलेल्या प्रमाणांनी प्रभावित होतात आणि तेच लोक याचा दुष्परिणामही भोगतील? </p>
<p class="Sub-Heading">परिवार-नियोजन कार्यक्रमाचे दुष्परिणाम</p>
<p class="TXT">इंग्लंड, अमेरिका, जर्मनी, फ्रान्स इत्यादी देशात मागील शंभर वर्षाच्या आत जो तीव्रगतीने परिवार-नियोजन कार्यक्रम आमलात आणला गेला, त्याच्या परिणामांचे विश्लेषण करून अमेरिकेचे जनसंख्या विशेषज्ञ प्रो० वारेन थम्पसनने लिहिले आहे की, ‘ज्या समाजाने संतती-निरोध स्विकारला आहे, त्या समाजात शारीरिक योग्यता असणाऱ्या लोकांची संख्या तर वाढत आहे, परंतु बौद्धिक कुशलता असणाऱ्या विचारशिल लोकांची संख्या घटत आहे.’ अन्य विदेशी विद्वान अल्डुस हक्सले, बट्रेण्ड रसेल इत्यादींनीही हीच गोष्ट म्हटली आहे की, ‘परिवार-नियोजन कार्यक्रमाच्या परिणामस्वरूप लोकांचे स्वास्थ्य आणि बौद्धिक स्तर खालावत आहे तसेच अल्पबुद्धी असणारे व अकुशल लोकांचीसंख्या वाढत आहे.’ कारण हे आहे की, विवाहानंतर आरंभी स्त्रिचे पुरुषात आणि पुरुषाचे स्त्रिमध्ये विशेष आकर्षण राहते, ज्यामुळे त्यांच्यात प्रबल भोगेच्छा राहते. म्हणून आरंभी जे संतान होते, ते केवळ भोगेच्छेनेच उपजते. भोगेच्छेने उपजलेले संतान बहुतेक चांगले नसते आणि नंतर होणाऱ्या संतानापेक्षा अल्पबुद्धिमान, विवेकहीन, भोगी असते. म्हणून गीतेत आले आहे की, भोगेच्छारहित योग्यांच्या कुलातच श्रेष्ठ बुद्धी असणाऱ्या योगभ्रष्ट साधकांचा जन्म होतो—<span class="char-style-override-4">‘योगिनामेव कुले भवति धीमताम्’</span> (६।४२)</p>
<p class="TXT">परिवार-नियोजन कार्यक्रम स्विकारल्याने समाजात मुलांची व तरुणांची संख्या कमी होते आणि वृद्धांची संख्या अधिक होते. त्यामुळे देशाची आर्थिक प्रगती थांबवली जाते आणि त्या देशाची अनेक दृष्टीने खूपच पीछेहाट होते. मुले आणि म्हातारे यांचे संतुलन चुकल्याने देश व्यवस्था डळमळीत होते. लार्ड कीन्स आणि प्रो० हेन्सनच्या मतानुसार ‘जनसंख्या वृद्धीने अर्थिक तेजी येते आणि बेरोजगारीच्या वृद्धीला कारण जनसंख्येची घट आहे.’ कोलन क्लर्कने लिहिले आहे की, ‘जर जनसंख्येत वृद्धी झाली आणि बाजाराच्या आकार मानात वाढ झाली तर प्रत्येक व्यक्तीचे उत्पादन वाढेल, कमी होणार नाही. जर अमेरिका आणि पश्चिमी यूरोपात जनसंख्या अधिक नसती तर कित्येक चालू उद्योग धंदे संकटात सापडले असते आणि त्यांचा उत्पादन खर्चही वाढला असता.’</p>
<p class="TXT">संतती-निरोधाच्या उपायांचा व्यापक प्रचार आणि प्रसाराने भोगेच्छा फारच वाढते. भोगेच्छा वाढीने त्यांचा प्रयोगविवाहित स्त्री-पुरुषापर्यंतच मर्यादित राहत नाही, तर अविवाहित मुले-मुलीही त्यांचा प्रयोग आरंभ करतात, त्यामुळे समाजात व्यभिचार वाढतो आणि समाज मर्यादा भंग होते. मर्यादाभंग झाल्यामुळे माणूस पशूसारखा होतो. मग मुलीही गर्भवती होऊ लागतात आणि विधवा देखील गर्भवती होऊ लागतात. कारण त्यांना गर्भ थांबवणे अथवा पाडून टाकण्याचा उपाय उपलब्ध होतो. व्यभिचार वाढल्याने सुजाक, उपदंश, एड्स इत्यादी भयंकर रोगांचीही वृद्धी होते. लोकांचे चारित्र्य खालावल्यामुळे देशाचे घोर नैतिक पतन होते. परिवार-नियोजन कार्यक्रमाचा हा दुष्परिणाम पश्चिमी देशात प्रत्यक्षच दिसत आहे. तेथे यौन-अपराधात अत्यंत वृद्धी झाली आहे आणि वीस वर्षापेक्षा कमी वय असलेल्या मुला-मुलीत सुजाक, उपदंश इत्यादी गुप्तरोग तीव्र गतीने पसरत आहेत.</p>
<p class="TXT">विदेशात पति-पत्नीच्या संबंधात झालेली शिथिलता आणि घटस्फोटाचे आधिक्य ह्याच्या कारणात संतती-निरोध हे सुद्धा एक कारण आहे. अधिकतर असेच पति-पत्नी घटस्फोट घेतात ज्यांना संतान झालेली नाही अथवा ज्यांना फारच कमी संतान आहे. कारण संतान उपजल्यामुळे पति-पत्नीचा संबंध दृढ होतो आणि ते माता-पित्याच्या रूपात एका श्रेष्ठ पदाला प्राप्त करतात. परंतु संतती-निरोधाने पति-पत्नीचा संबंध शिथिल होऊन केवळ कामवासनेच्या पूर्तीसाठी सीमित होतो. स्त्रिला मातेचा उच्च दर्जा प्राप्त होत नाही, उलट ती पुरुषासाठी भोग्या बनून राहते, जे तिच्या पतनाचे चिन्ह आहे. जेव्हा पति-पत्नी संबंध शिथिल होतात, तेव्हा समाजात घटस्फोट, व्यभिचार इत्यादी दोषांचे आधिक्य होते, ज्याचा परिणाम भयंकर दु:खात होतो.</p>
<p class="TXT">स्त्रिचा आदर माता बनल्यानेच होईल, भोग्या बनल्याने नव्हे. भोग्या बनल्यास जेव्हा ती भोगण्याला योग्य राहणार नाही तेव्हा तिचा निर्वाह कोण करेल? उलट तिचा तिरस्कार होईल. पतीने घटस्फोट दिला आणि तिला संतान नसेल तर मग तिचे पालन कोण करेल? संतान नसेल तर वृद्ध आणि आजारी असलेल्या स्त्रिची सेवा कोण करेल? कारण मातेला कष्ट होऊ नयेत, तिची सेवा व्हावी—असा भाव जितका मुले-नातू यांच्यात राहतो तितका दुसऱ्यात नसतो.</p>
<p class="TXT">मुले कमी झाल्यास आम्ही सुखी राहू, आमचे राहणीमान चांगले राहील असा स्वार्थभाव जेव्हा माणसांच्या बुद्धीत निर्माण होतो, तेव्हा तो भाव मुले कमी व्हावी अथवा मुळीच होऊ नयेत येथपर्यंतच सीमित राहत नाही. त्यांना स्वत:च्या स्वार्थ सिद्धीत केवळ त्यांची संतानच बाधक दिसत नाही, तर वृद्ध माता-पिता देखील बाधक दिसू लागतात, आपले बहीण-भाऊही बाधक दिसू लागतात, परिवारातील रोगी, अपंग, असमर्थ आणि निर्धन व्यक्तीही बाधक दिसू लागतात. पश्चिमी देशात हीच अवस्था दिसत आहे. जो आपल्या स्वत:च्या संतानाचे पालन-पोषण करण्यास तयार नसेल तर तो दुसऱ्यांचे पालन-पोषण कसे करेल? म्हणून संतती-निरोधाच्या प्रचार प्रसारामुळे माणसात सेवा, त्याग, प्रेम, परहित इत्यादी भावना नष्ट होतील आणि ते पूर्वीपेक्षाही अधिक स्वार्थी बनतील.</p>
<p class="TXT">प्रत्येक व्यक्ती केवळ आपल्या परिवाराकडे, आपल्या परिस्थितीकडे, आपल्या स्वार्थाकडे पाहून संतती-निरोध करतो, देशाकडे पाहून नव्हे. आपली शक्ती शाबूत ठेवण्यासाठी कमीत कमी किती जनसंख्येची गरज आहे, ही गोष्ट व्यक्तीच्या दृष्टीत नसते. जे स्त्री-पुरुष एक अथवा दोन संतान उत्पन्न करतील, ते आपल्या संतानाकडून बहुतेक अशीच आशा ठेवतील की, त्यांनी आमच्याजवळ राहून आमची सेवा करावी, आमच्या स्वार्थाची पूर्तता करावी, आमच्या आवश्यकतेंची पूर्तता करावी.*</p>
<p class="Footnotes-Bold">* मातु पिता बालकन्हि बोलावहिं। </p>
<p class="Footnotes-Bold">उदर भरै सोइ धर्म सिखावहिं॥</p>
<p class="Footnotes-Right">(मानस० उत्तर० ९९। ४)</p>
<p class="TXT">आमच्या संतानाने देशाची सेवा करावी, सेनेत भरती होऊन देशाचे शत्रूपासून रक्षण करावे—असा भाव बहुतेक अशाच माता-पित्यांच्या मनात निर्माण होईल, ज्यांची अधिक संतान आहे. जर एक-दोन संतान असेल तर घरचेच काम पूर्ण होणार नाही तर मग सेनेत कोण भरती होईल? कोण साधू बनेल? कोणशास्त्रांचा विद्वान बनेल? कोण व्याख्यानदाता बनेल? अधिक संतान झाली तर कोणी सैन्यात भरती होईल, कोणी शेती करेल, कोणी व्यापार करेल, कोणी कारखाना चालवेल. परिवार-नियोजनाचे समर्थक म्हणतात की, जनसंख्या वाढल्यास लोकांची उपासमार होईल. परंतु आम्ही म्हणतो की,जनसंख्या कमी झाल्यास लोक भुकेने मरतील, कारण शेती करण्यासाठी आजही माणसे कमी मिळतात, मग भविष्यात जनसंख्या आणखी कमी झाल्यास माणसे कशी मिळतील? जी माणसे मिळतात, तेही पैसा तर पूर्ण घेतात, परंतु मन लावून काम करीत नाहीत. ही गोष्ट तर प्रत्यक्षात दिसून येते की, घरची माणसे (मुले) जितके मन लावून परिश्रमपूर्वक काम करतात, तितके मजूर अथवा नोकर काम करत नाहीत. विदेशी विशेषज्ञांचे असे अनुमान आहे की, ज्यांना दोन दोन मुले आहेत अशा व्यक्ती जर एक हजार असतील तर तीस वर्षानंतर त्यांची संख्या घटून ३३१ राहील, साठ वर्षानंतर त्यांची संख्या घटून १८६ राहील आणि दीडशे वर्षानंतर त्यांची संख्या घटून केवळ ९२ राहील. जनसंख्या अधिक कमी झाल्यास लोक दुष्काळ, पूर, भूकंप इत्यादी प्राकृतिक उत्पातापासून तसेच शत्रूपासून आपले रक्षण करू शकत नाहीत आणि परिणामस्वरूप स्वत:च्या अस्तित्वालाच नष्ट करतात. म्हणून जी जात परिवार-नियोजन स्विकारते, ती वास्तविक आत्महत्या करते.</p>
<p class="TXT">अमेरिकेने जापानवर जो एटम बाँब टाकला होता तो वीस हजार टी. एन. टी. च्या शक्तीचा होता आणि त्यापासून ७८,१५० व्यक्ती मरण पावले, ३७,४२५ व्यक्ती घायाळ झाले तसेच १३,०८३ व्यक्ती बेपत्ता झाले. परंतु आज दहा कोटी टी. एन. टी. अथवा त्याहीपेक्षा अधिक शक्तिशाली ऍटम बाँब बनविले जात आहेत. जर भविष्यात यासारख्या विनाशकारी अस्त्रांनी युद्ध लढले गेले तर युद्धाच्या खायीत येणाऱ्या देशांची जनसंख्या सहजच किती कमी होईल—याचे अनुमान लावले जाऊ शकत नाही. ज्या देशाची जनसंख्या प्रथम पासूनच कमी केली जात आहे, त्या देशाचा तर अशा युद्धात सर्वथा विनाशच निश्चित आहे!</p>
<p class="TXT">जवळ जवळ दोन हजार वर्षापूर्वी यूनानमध्येही गर्भपात इत्यादीचा प्रचार झाला होता आणि त्याची जनसंख्या कमी होऊ लागली होती. त्याच वेळी तेथे गृहयुद्ध माजले. या दुहेरी नाशाला युनान सहन करू शकले नाही आणि परिणामी त्याला दुसऱ्यांचे गुलाम होऊन रहावे लागले. एके काळी फ्रांसची गणना जगातील महाशक्तीत होत होती. परंतु जेव्हा तो विश्वयुद्धात पराजित झाला तेव्हा मार्शल पीताने स्पष्ट शब्दात स्विकार केले की ‘यापराजयाचे मूळ कारण आमची जनसंख्या कमी असणे हे आहे.’</p>
<p class="TXT">राजकीय दृष्टीने पाहिले तर जनसंख्या वृद्धीचे खूपच महत्त्व आहे. जनसंख्येची उणीव परिणामी राजकीय शक्तीच्या ऱ्हासाला कारण बनते. प्रो० ओरगांस्की अलब्रेनोने म्हटले होते की, ‘यूरोपला विश्वातील सर्वांत महान शक्ती बनविण्यात जनसंख्या वृद्धीचा हात आहे.’ (पॉपुलेशन अँड पॉलिटिक्स) पश्चिमी देशात जनसंख्येच्या उणीवेबरोबर राजकीय शक्तीचाही ऱ्हास झाला, ही गोष्ट विश्वयुद्ध संपल्यानंतर लक्षात आली. म्हणून त्या देशांनी जनसंख्या वाढविण्यावर भर देणे आरंभ केले. एवढेच नव्हे, स्वत:ची पूर्वशक्ती प्राप्त करण्यासाठी पश्चिमी देश पूर्वेकडील देशांवर परिवार-नियोजनाद्वारे त्यांची जनसंख्या कमी करण्यासाठी दबाव आणीत आहेत. आर्थरमेक कारमेकने स्पष्ट शब्दात म्हटले आहे की, ‘विकसित देश असे इच्छितात की, विकासशील देशाची जनसंख्या कमी व्हावी, कारण त्यांच्या जनसंख्या वृद्धीला ते देश त्यांच्या उच्च जीवन स्तरासाठी आणि राजकीय सुरक्षतेसाठी धोका समजतात. त्यांचा उद्देश मागासलेल्या देशांना आणखी अधिक मागासलेले बनविणे हा आहे. मुख्य गोष्ट अशी आहे की, गोऱ्या लोकांचे आधिपत्यकाळ्ॺा लोकांवर कायमचे रहावे.’ (अनलिसिस ऑफ लाईफ इन सोसायटी) हेच कारण आहे की, विश्वबँक तसेच पश्चिमी देश भारताला या शर्तीवर कर्ज देतात की, त्याने आपल्या जनसंख्येला अधिकाती अधिक कमी करावे. कारण भारताची जनसंख्या कमी झाली आणि तो कर्जदार झाला तर त्यावर त्या देशांचा अधिकार राहील!</p>
<p class="TXT">वर्तमान मतदान-प्रणालीचा तर जनसंख्येशी साक्षात संबंध आहे. या प्रणालीनुसार शंभर मूर्ख नव्याण्णव बुद्धिमानांना हारवू शकतात. परंतु वास्तविक पाहिले तर शंभर मूर्ख मिळूनही एका बुद्धिमानाची समानता करू शकत नाहीत. विचार करा, समाजात विद्वानांची संख्या अधिक आहे की, मूर्खांची संख्या अधिक आहे? सज्जनांची संख्या अधिक आहे की दुष्टांची? ईमानदारांची संख्या अधिक आहे की, बेईमानांची? ज्यांची संख्या अधिक राहील तेच निवडणूक जिंकतील आणि तेच राज्य करतील. ज्या जातीची जनसंख्या अधिक होईल, तीच जात त्या देशावर राज्य करेल.</p>
<p class="TXT">पारिवारिक दृष्टीने पाहिले तर ज्या परिवारात मुलांची संख्या अधिक असते, ते परिवार अधिक प्रगत असतात. प्रो० कोलन क्लार्कने लिहिले आहे की, ‘अधिक मुले असणारे आणि कमी मुले असणारे—दोन्ही प्रकारच्या परिवारांचे व्यापक सर्वेक्षण केल्यानंतर असा निष्कर्ष हाती आला आहे की, छोटॺा परिवारातील मुलांपेक्षा मोठॺा परिवारातील मुले जीवनात अधिक यशस्वि झाली आहेत.’ (दैनिक टाइम्स १५-३-५९).</p>
<p class="TXT">मनोवैज्ञानिकांचे असे म्हणणे आहे की, ज्या मुलाला आपल्यापेक्षा लहान अथवा मोठॺा बहीण-भावंडाशी खेळा-बागडायला, रहायला, परस्पर विनोद करायला संधी मिळाली नाही, त्याचा चांगल्या प्रकारे मानसिक विकास होत नाही आणि तो कित्येक नैतिक गुणांपासून वंचित राहतो. जर त्याच्या आणि बहीण-भावंडाच्या वयात फार अंतर असेल तर (स्वत:च्या वयाच्या जवळपासचा बहीण-भाऊ न मिळाल्याने) त्यात मानसिक अवरोध निर्माण होऊ शकतो.</p>
<p class="TXT">ज्यावेळी स्त्री आणि पुरुष संतानोत्पत्तीला योग्य होतात, तोच काळ त्यांच्या तारुण्याचा असतो आणि ज्यावेळी ते संतानोत्पत्तीला अयोग्य होतात तोच काळ त्यांचा वृद्धापकाळ असतो. तात्पर्य हे आहे की, संतान उत्पन्न करण्याची शक्ती राहिली नसल्यामुळे माणसाच्या शारीरिक आणि मानसिक शक्ती शिथिल होतात. स्त्रिचे शरीर तर मुख्यरूपाने संतानोत्पत्तीसाठीच निर्मित झाले आहे. तारुण्यावस्था येताच तिचा मासिक धर्म आरंभ होतो, जो प्रत्येक महिन्याला तिला गर्भवती होण्यालायक बनवित राहतो. गर्भवती झाल्यानंतर तिच्या शरीराची अधिकतर शक्ती बाळाच्या पालन-पोषणात लागते. म्हणून बाळाचे पालन-पोषण जितकी स्त्री करू शकते तितका पुरुष करू शकत नाही. जर स्त्री मरण पावली तर पुरुष बाळाला सासू, आजी अथवा बहीण इत्यादीकडे पाठवून देतो. परंतु पती मरण पावला तर स्त्री स्वयं कष्ट सहन करूनही बाळाचे पालन-पोषण करते, त्याला शालेय शिक्षण देऊन तयार करते. कारण स्त्री मातृशक्ती आहे. तिच्यात पालन करण्याची विलक्षण योग्यता, स्नेह, कार्यक्षमता असते. म्हणून म्हटले आहे—<span class="char-style-override-4">‘मात्रा समं नास्ति शरीरपोषणम्’ </span>अर्थात मातेसमान शरीराचे पालन-पोषण करणारा दुसरा कोणीही नाही. मातेच्या रूपात स्त्रिला पुरुषा-पेक्षाही विशेष अधिकार दिला गेला आहे—<span class="char-style-override-4">‘सहस्रं तु पितॄन्माता गौरवेणातिरिच्यते’</span> (मनु० २।१४५)अर्थात मातेचा दर्जा पित्यापेक्षा हजारपट अधिक मानला गेला आहे. वर्तमानात गर्भ-परीक्षण केले जाते आणि गर्भात कन्या असेल तर गर्भ पाडून टाकला जातो. हा मातृशक्तीचा घोर अपमान नाही का? हा स्त्रिला समान अधिकार देणे आहे का? संतती-निरोधद्वारा स्त्रिला केवळ भोग्या बनविले गेले आहे. भोग्या स्त्री तर वेश्या असते. हा स्त्री-जातीचा घोर अपमान नाही का?</p>
<p class="TXT">नोबेल पारितोषक विजेते डॉ० एलेक्सिज कारेलने लिहिले आहे की, ‘संतानोत्पत्ती स्त्रिचे कर्तव्य आहे आणि या कर्तव्याचे पालन करणे स्त्रिच्या पूर्णत्वासाठी आवश्यक आहे.’ (मॅनदि अननौन) त्याचप्रमाणे यौन मनोविज्ञानाचे विशेषज्ञ डॉ० ऑस्वाल्ड श्वार्जने लिहिले आहे की, ‘कामवासनेचा संबंध संतानोत्पत्तीशी आहे. स्त्रिच्या शरीराची रचना मुख्यरूपाने गर्भधारण तसेच संतान उत्पन्न करण्यासाठीच झाली आहे. म्हणून जर तिला संतानोत्पत्तीपासून थांबवले गेले तर तिच्या शरीरावर आणि मनावर प्रतिकूल प्रभाव पडेल आणि त्यामुळे तिचे व्यक्तित्व पराजय, अभाव तसेच निरसता याने युक्त होईल.’ (दि साइकोलॉजी आफ सेक्स) जो पुरुष स्त्रिसंग तर करतो परंतु गर्भाधान करीत नाही, तो त्या मूर्ख शेतकऱ्यासारखा आहे, जो शेतात नांगरट तर करतो परंतु त्यात बीज सोडत नाही अथवा त्या मूर्ख माणसासारखा आहे जो केवळ जीभेच्या स्वादासाठी भोजन तोंडात घोळतो, परंतु त्याला गळ्ॺाखाली उतरविण्याऐवजी बाहेर थुंकून टाकतो!</p>
<p class="TXT">डॉ० मेरी शारलीबने स्वत:च्या चाळीस वर्षाच्या अनुभवाच्या आधारावर लिहिले आहे की, ‘संतती-निरोधाच्या उपायांना उपयोगात आणत राहिल्याचा अनिवार्य दुष्परिणाम असा होतो की, स्त्रीत प्रसन्नतेची उणीव, चिडचिडेपणा, अनिद्रा उद्विग्नता, हृदय व मस्तकातील दुर्बलता, रक्त प्रवाहाची कमतरता, हाता-पायांमध्ये सुन्नता, मासिक धर्माची अनियमितता इत्यादी दोष उत्पन्न होतात.’ ईतर डॉक्टरांनीही असे मत प्रगट केले आहे की, संतती-निरोधाच्या उपायांनी स्त्रीत स्मरणशक्ती क्षीण होणे, वेडेपणा, स्वभावात उत्तेजना, मासिक धर्माचे कष्टपूर्वक आणि अनियमित रूपाने होणे, कंबर दुखणे, मुखाची शोभा तसेच सौंदर्य नष्ट होणे इत्यादी दोष उत्पन्न होतात. जर ती स्त्री कधी गर्भवती राहिली तर तिला गर्भावस्थेत तसेच प्रसवकालात अधिक कष्ट सोसावे लागतात. डॉ० आर्नल्ड लोरेण्डने स्वत:च्या ‘लाईफ शार्टनिंग हेबिट्स एण्ड रिजूविनेशन’ या पुस्तकात संतती-निरोधाच्या उपायांपासून होणाऱ्या हानींचे विस्ताराने वर्णन केले आहे. संतती-निरोधाच्या उपायांच्या विषयात डॉक्टरांचे मत असे आहे की, ‘यांच्या पैकी कोणताही उपाय विश्वसनीय आणि हानीरहित नाही.’ इंग्लंडचे डॉक्टर रेनियल डॺूक्स इत्यादींचे असे मत आहेकी, ‘संतती-निरोधक गोळ्ॺांच्या प्रयोगाने कॅन्सर सारखा भयंकर रोगही उत्पन्न होऊ शकतो.’</p>
<p class="TXT">तात्पर्य हे निघाले की, स्वत:च्या सुखभोगासाठी केला गेलेला संतती-निरोध आरंभी तर मूर्खपणामुळे अमृतासारखा वाटतो, परंतु परिणामी तो विषासारखा विनाशकारी ठरतो. गीतेत भगवान म्हणतात—</p>
<p class="Shlok-Color-2">विषयेन्द्रियसंयोगाद्यत्तदग्रेऽमृतोपमम्।</p>
<p class="Shlok-Color-2">परिणामे विषमिव तत्सुखं राजसं स्मृतम्॥</p>
<p class="TXT-Right">(१८।३८)</p>
<p class="TXT">‘जे सुख इंद्रिये आणि विषयांच्या संयोगाने आरंभी अमृताप्रमाणे आणि परिणामी विषाप्रमाणे असते, ते सुख राजस म्हटले गेले आहे.’</p>
<p class="Sub-Heading">परिवार-नियोजनाचा दुष्परिणाम भोगलेल्या देशांची प्रतिक्रिया</p>
<p class="TXT">परिवार-नियोजनाचे दुष्परिणाम भोगल्यानंतर अनेक देशांनी संतती-निरोधावर प्रतिबंध घातला आणि जनसंख्या वृद्धीचे उपाय लागू केले. जर्मनीच्या सरकारने संतती-निरोधाच्या उपायांच्या प्रचार आणि प्रसारावर बंदी घातली आणि विवाहाला प्रोत्साहन देण्यासाठी विवाह कर्ज देणे सुरू केले. इ० सन १९३५ मध्ये एक कायदा बनविला गेला, ज्यानुसार एक मुलगा जन्मल्यास इन्कमॅटक्समध्ये शेकडा १५ टक्के सूट, दोन मुले जन्मल्यास शेकडा ३५ टक्के सूट, तीन मुलेझाल्यास ५५ टक्के सूट, चार मुले झाल्यास ७५ टक्के सूट, पाच मुले झाल्यास ९५ टक्के सूट आणि सहा मुले झाल्यास इन्कमटॅक्स पूर्ण माफ करण्यात आला. त्यामुळे तेथील जनसंख्येत योग्य ती वाढ झाली.</p>
<p class="TXT">फ्रांसच्या सरकारनेही संतती-निरोधाच्या उपायांच्या प्रचार, प्रसारावर कठोर प्रतिबंध घातला तसेच जनसंख्येच्या वृद्धीसाठी अनेक उपाय लागू केले. अधिक संतान उत्पन्न करण्याऱ्यांचे टॅक्स कमी केले गेले, त्यांचे वेतन तसेच पेन्शन वाढविली गेली, त्यांना अनेक प्रकारची आर्थिक साहय्यता दिली जाऊ लागली आणि पुरस्कारही दिले जाऊ लागले.</p>
<p class="TXT">पहिल्या जागतिक महायुद्धाच्या वेळी इंग्लंडच्या दुबळ्ॺा जनसंख्येकडे पाहून तत्कालीन आरोग्य मंत्रालयाच्या मुख्य चिकित्साधिकारी सर जार्ज न्यूमनने असा गंभीर इशारा दिला की, जर जनसंख्या कमी करण्याच्या उपायांना आम्ही वेळीच पायबंद घातला नाही तर ब्रिटनची शक्ती जगात चौथ्या दर्जाची होईल. ही उणीव दूर करण्यासाठी ‘लीग ऑफ नेशनल लाइफ’ नावाची समीती स्थापना केली. तेथील अधिकाऱ्यांनी विचार केला की, जर इंग्लंडला स्वत:चे अस्तित्व टिकवायचे असेल तर त्याने जनसंख्येच्या कमी करण्यावर ताबडतोब बंदी पुकारली पाहिजे. त्यासाठी इ० स० १९४४ मध्ये एका ‘रायल कमीशन’ ची स्थापना केली गेली, जिचा उद्देश जनसंख्येच्या उणीवेला दूर करण्याचे वेगवेगळे उपाय शोधणे हा होता. इ० स० १९४९ मध्ये तिने आपल्या रिपोर्टमध्ये जनसंख्या-वृद्धीचे अनेक उपाय लागू करण्याचा सल्ला दिला. जसे—अधिक संतान असलेल्या लोकांना आर्थिक साहाय्यता दिली जावी, त्यांच्यावर टॅक्स कमी लादले जावे, अशी घरे बांधून द्यावी अथवा त्यांच्या निर्मितीसाठी आर्थिक साहाय्यता दिली जावी, ज्यात झोपण्यासाठी तीनपेक्षा अधिक खोल्या असाव्या इत्यादी इत्यादी. त्यानुसार इंग्लंडमध्ये कित्येक कायदे बनविले गेले. लोक अधिक संतान उत्पन्न करण्यात रुची घेऊ लागले—त्यासाठी तेथे वेगवेगळ्ॺा प्रकारची आर्थिक साहय्यता तसेच शिक्षणासाठी, घरबांधणीसाठी सवलती दिल्या जाऊ लागल्या. परिणामस्वरूप तेथे तीव्रगतीने जनसंख्येत वृद्धी झाली.</p>
<p class="TXT">उपर्युक्त देशांशिवाय स्विडन, इटली इत्यादी देशांनीही संतती-निरोधावर बंदी घातली. इटलीमध्ये तर येथपर्यंत कायदा बनविला गेला की, संतती-निरोधचा प्रचार आणि प्रसार करणाऱ्याला एक वर्षाची कैद तसेच दंड केला जाऊ शकतो. आश्चर्याची गोष्ट आहे की, परिवार-नियोजनाच्या ज्या दुष्परिणामांना पश्चिमी देशांनी भोगले आहे, ते पाहूनही भारत-सरकार या कार्यक्रमाला उत्तेजन देत आहे! <span class="char-style-override-4">विनाशकाले विपरीतबुद्धि:!*</span></p>
<p class="Footnotes">* या विषयात आणखी पुष्कळशा गोष्टी जाणून घेण्यासाठी गीताप्रेसकडून प्रकाशित झालेले ‘महापापापासून बचाव करा’ पुस्तक वाचावे.</p>


<p class="Page-Break"> </p>
<p class="Heading" id="toc_marker-5">३. घोरपापापासून स्वत:ला वाचवा</p>
<p class="TXT">अशुद्ध प्रकृती असणाऱ्या संसारी माणसांना संसारातच सुख दिसते. सांसारिक सुखापेक्षाही श्रेष्ठ अशी पारमार्थिक सुख आहे—ही गोष्ट ते मुळीच जाणत नाहीत. अशी आसुरी स्वभाव असणारी माणसे सांसारिक भोगांच्या अनुषंगाने म्हणतात की, जे काही आहे, बस एवढेच आहे—<span class="char-style-override-4">‘कामोपभोगपरमा एतावदिति निश्चिता:’</span> (गीता १६। ११), <span class="char-style-override-4">‘नान्यदस्तीति वादिन:’</span> (गीता २। ४२) परंतु शुद्ध प्रकृती असणाऱ्या पारमार्थिक साधकांना परमात्म्यातच सुख दिसते आणि त्या सुखापेक्षाही श्रेष्ठ कोणते सुख आहे—असे त्यांच्या मान्यतेतही येत नाही—<span class="char-style-override-4">‘यं लब्ध्वा चापरं लाभं मन्यते नाधिकं तत:।’</span> (गीता ६।२२)</p>
<p class="TXT">संसारी माणूस आणि साधक—दोघात हा फरक आहे की, संसारी माणूस पारमार्थिक सुखाला जाणतच नाही. परंतु साधक पारमार्थिक सुखाबरोबर सांसारिक सुखालाही जाणतात. जसे, बालक केवळ बालकपणालाच जाणतो, तारुण्य आणि वार्धक्याचा त्याला अनुभव नसतो. बालकापेक्षाही तरुण अधिक जाणतो, कारण त्याने बालपणाचाही अनुभव घेतला आहे आणि तारुण्याचाही. म्हणून बालक जर त्याला फसवू इच्छील तर तो त्याच्या फसवे-गिरीत सापडला जात नाही. तरुणापेक्षाही वृद्ध अधिक जाणतो, कारण त्याने बालपणा, तारुण्य आणि वार्धक्य—या तिन्हींचा अनुभव केलेला असतो. माणूस ज्या विषयाला जाणत नाही त्या विषयात तो बालक समजला जातो.<span class="char-style-override-7">१</span> कारण बालक नाव अज्ञानाला (बालबुद्धीला) आहे आणि अज्ञानी असल्यानेच त्याला शिकविले जाते. या दृष्टीने संसारात बुडलेले लोक बालक आहेत. त्याहून अधिक साधक जाणतो आणि साधकापेक्षाही सिद्ध, तत्त्वज्ञ महात्मा अधिक जाणतो. तत्त्वज्ञ महात्माच वास्तविक पूर्णजाणकार असतो.<span class="char-style-override-7">२  </span>कारण तो पूर्वी सामान्य माणूसच होता, मग त्याने अनेक ग्रंथाचे अध्ययन केले, सत्संग केला, साधन केले आणि मग तत्त्वाचा अनुभव केला. अशाप्रकारे तो आरंभापासून अंतापर्यंत सर्व पूर्ण जाणतो. तो संसारालाही पूर्ण जाणतो आणि परमात्मतत्त्वालाही!<span class="char-style-override-7">३</span></p>
<p class="Footnotes para-style-override-4">१-साङ्ख्ययोगौ पृथग्बाला: प्रवदन्ति न पंडिता:। (गीता ५। ४)</p>
<p class="Footnotes para-style-override-4">‘बालक अर्थात बालबुद्धीचे लोक सांख्ययोग आणि कर्मयोगाला वेगवेगळे फल देणारे म्हणतात परंतु पण्डित म्हणत नाहीत.’</p>
<p class="Footnotes">२-भगवंताने तत्त्वज्ञ महात्म्याला ‘सर्ववित्’ (सर्वज्ञ) म्हटले आहे—</p>
<p class="Footnotes-Bold">यो मामेवमसम्मूढो जानाति पुरुषोत्तमम्।</p>
<p class="Footnotes-Bold">स सर्वविद्भजति मां सर्वभावेन भारत॥</p>
<p class="Footnotes-Right">(गीता१५।१९)</p>
<p class="Footnotes">‘हे भरतवंशी अर्जुन! अशाप्रकारे जो मोहरहित मनुष्य मला पुरुषोत्तम जाणतो, तो सर्वज्ञ सर्वप्रकारे माझेच भजन करतो.’</p>
<p class="Footnotes-Bold">३-यानिशासर्वभूतानां तस्यांजागर्ति संयमी।</p>
<p class="Footnotes-Bold">यस्यां जाग्रति भूतानि सा निशा पश्यतो मुने:॥</p>
<p class="Footnotes-Right">(गीता २। ६९)</p>
<p class="Footnotes">‘संपूर्ण माणसांची जी रात्र (परमात्म्याशी विमुखता) असते, त्यात संयमी माणूस जागतो आणि ज्यात साधारण माणसे जागत असतात (भोगात तल्लीन राहतात) तत्त्वाला जाणणाऱ्या मुनीच्या दृष्टीत ती रात्र असते.’</p>
<p class="TXT">संसारी माणूस सांसारिक विषयालाच पूर्ण जाणत नाही, पारमार्थिक विषयाला जाणणे तर दूरच राहिले! कारण संसाराचे ज्ञान संसारापासून वेगळे झाल्यावरच होते आणि परमात्म्याचे ज्ञान परमात्म्याशी अभिन्न झाल्यानेच होते. अशुद्ध प्रकृतीचे ज्ञानअशुद्ध प्रकृतीपासून वेगळे झाल्यावरच होते. अशुद्ध प्रकृतीपासून वेगळे झाल्याविना माणूस शुद्ध प्रकृतीला आदर देऊच शकत नाही. दुसरा फार मोठा फरक हा आहे की, संसारी (अशुद्ध प्रकृतीचे) लोक पारमार्थिक (शुद्ध प्रकृतीच्या) साधकांशी वैर करतात.<span class="char-style-override-7">१ </span>परंतु पारमार्थिक साधक संसारी लोकांशी वैर करतच नाही.<span class="char-style-override-7">२</span></p>
<p class="Footnotes-Bold">१-मृगमीनसज्जनानां तृणजलसन्तोषविहितवृत्तीनाम्।</p>
<p class="Footnotes-Bold">लुब्धकधीवरपिशुना निष्कारणवैरिणौ जगति॥</p>
<p class="Footnotes-Right">(नारदपुराण, पूर्व० ३७। ३८, भर्तृहरिनीति० ६१)<span class="char-style-override-8"></span></p>
<p class="Footnotes">‘हरीण, मासा आणि सज्जन क्रमाने तृण, जल आणि संतोष यावर आपला जीवननिर्वाह करतात (कोणालाही दु:ख देत नाहीत), परंतु व्याध, मासेमार आणि दुष्टलोक विनाकारण त्यांच्याशी वैर करतात.’</p>
<p class="Footnotes-Bold">२-उमा जे राम चरन रत बिगत काम मद क्रोध।</p>
<p class="Footnotes-Bold">निज प्रभुमय देखहिं जगत केहि सन करहिं बिरोध॥</p>
<p class="Footnotes-Right">(मानस, उत्तर० ११२ ख)<span class="char-style-override-8"></span></p>
<p class="TXT">गर्भपात, नसबंदी इत्यादीद्वारा कृत्रिम संतती-निरोधकरणे अशुद्ध प्रकृती असणाऱ्या माणसांचे काम आहे. अशुद्धप्रकृती अधिक वाढल्यास मग कमी होणे कठीण होते. जसे दुर्व्यसनांची सवय अधिक वाढली तर त्याला सोडणे कठीण जाते, तसेच कृत्रिम उपायांनी संतती-निरोध करण्याची सवय अथवा रीत पडली तर त्याला कमी करणे फार कठीण होईल!* ही सवय माणसालाच नष्ट करून टाकील, मानवतेला तर नष्ट करेलच! कारण नाशाकडे बुद्धी लागेल तरमग तिची गती तिकडेच राहील, नाशाकडेच बुद्धीचा विकास होईल, नाश करण्याच्या नव नवीन उपायांचा अविष्कार होईल. याचा परिणाम भयंकर अनर्थकारी होईल.</p>
<p class="Footnotes">* उदाहरणार्थ, तामिळनाडूच्या उसलियाम पट्टी आणि त्याच्या आसपासच्या गावांमध्ये नवजात कन्येची हत्या करण्याची अशी रीत पडली गेली आहे की, ती बंद करविण्यात ‘भारतीय बाल कल्याण परिषद’ आणि तेथील सरकारचेही संपूर्ण प्रयत्न विफल होत आहेत. इ० स० १९९३-९४ साली तेथे ४९० नवजात कन्यांची हत्या केली गेली. ही गोष्ट अनेक समाचार-पत्रात आणि पत्रिकेत प्रकाशित झाली आहे.</p>
<p class="TXT">आज देशात भोगेच्छेचे तांडव नृत्य चालू आहे. संतती-निरोधाच्या उद्देशामागेही भोगेच्छेशिवाय दुसरे कोणतेही कारण नाही. भोगी व्यक्तींची मात्रा अधिक झाल्यामुळे पुरुषार्थी लोकांची संख्या कमी होत आहे. पुरुषार्थी व्यक्तींची उणीव झाल्यामुळे उत्पादन कमी आणि खर्च अधिक होत आहे. कारण सांसारिक आवश्यकता भोगी लोकांनाच अधिक असतात, त्यागी लोकांना नव्हे. खर्च अधिक झाल्याने देश कर्जदार होत चालला आहे.</p>
<p class="TXT">वास्तविक भारतासाठी परिवार-नियोजनाची आवश्यकताच नाही. कारण भारतात प्राकृतिक संपत्ती अपार आहे.भारतभूमीवर सूर्य किरणे पूर्णरूपाने पडतात. म्हणून भारतात सहा ऋतू होतात आणि अनेक प्रकारचा जलवायू मिळतो. अन्य कोणत्याही देशात असा जलवायू मिळत नाही. भारतात जितक्या प्रकारच्या औषधी, वनस्पती, वृक्ष, खनिज पदार्थ, अन्न, फळे, भाजीपाला इत्यादींचे उत्पादन होते, तितके उत्पन्न अन्य कोणत्याही देशात होत नाही. जितक्या विद्या, कला-कौशल्य भारतात उपलब्ध आहेत, तितक्या दुसऱ्या देशात नाहीत. एका एका विषयावर जितके ग्रंथ येथे उपलब्ध आहेत, तितके अन्य देशात मिळत नाहीत. अविष्कार करण्यासाठी भारतात खूप सामग्री आहे. भारतात जसे शूरवीर, सती, योगी, त्यागी संत, सिद्ध पुरुष, ऋषि-मुनी, तपस्वि, राजा, संयमी पुरुष झाले आहेत, तसे अन्य कोणत्याही देशात झाले नाहीत. जर सरकारने येथील वैज्ञानिक इत्यादींना प्रोत्साहन दिले आणि त्यांनी विदेशात न जाता येथेच राहून शोध केले तर भारतात खूपच विलक्षण अविष्कार होऊ शकतात, त्यामुळे हा देश जगाला शिकवण देणारा होऊ शकतो.</p>
<p class="TXT">जर जनसंख्या अधिक झाली तर उत्पादनही अधिक होईल, ज्याचा लाभ दुसऱ्या देशांनाही मिळेल. पूर्वी जनसंख्या कमी होती तर अन्न विदेशांकडून मागवावे लागत होते, ही गोष्ट प्रत्यक्ष घडली आहे. परंतु आता जनसंख्या वाढली असली तरी अन्न-धान्याची आणि इतर वस्तूंची निर्यात होत आहे. ही गोष्ट सरकारपासून लपलेली नाही, परंतुसरकार इकडे लक्ष देत नाही. आवश्यकता अविष्काराची जननी आहे. जनसंख्या वाढली तर तिची जीवन-निर्वाहाची साधनेही वाढतील, अन्नाचे उत्पादनही वाढेल, वस्तूंचे उत्पादनही वाढेल, उद्योगही वाढतील. परंतु आज उलटी बुद्धी होत आहे! उत्पादन तर वाढवू इच्छितात, परंतु उत्पादकांना जन्म घेण्यापासून थांबवत आहेत. आपल्या देशात जन्मणाऱ्या प्रत्येक नागरिकाच्या जीवन-निर्वाहाची व्यवस्था करणे हे सरकारचे कर्तव्य आहे, त्यांच्या जन्मावरच प्रतिबंध घालणे हे सरकारचे कर्तव्य नव्हे. एका माणसाजवळ शेती करण्यासाठी जवळ जवळ आठशे एकर जमीन आहे. त्याला दोन मुले आहेत. एक मुंबईत नोकरी करतो व दुसरा माता-पित्याची सेवा करतो. आता ती शेती सांभाळणारा कोणी नाही, जनसंख्या कमी करण्याने अशी दशा होणार आहे!</p>
<p class="TXT">जनसंख्या नियंत्रण करण्याचे काम प्रकृतीचे आहे, मनुष्याचे नव्हे. प्रकृतीद्वारा जे कार्य होत असते त्याद्वारा सर्वांचे हित होत असते कारण ती परमात्म्याच्या इशाऱ्यावर चालते.* परंतु मनुष्य भोगबुद्धीने जे कार्य करतो, त्याच्याद्वारा सर्वांचे महान अहित होते. जर मनुष्याने प्रकृतीच्या कार्यात हस्तक्षेप केला तर त्याचा परिणाम फार भयंकर होईल.</p>
<p class="Footnotes-Bold">* मयाध्यक्षेण प्रकृति: सूयते सचराचरम्।</p>
<p class="Footnotes-Bold">हेतुनानेन कौन्तेय जगद्विपरिवर्तते॥</p>
<p class="Footnotes-Right">(गीता ९।१०)</p>
<p class="Footnotes">‘प्रकृती माझ्या अध्यक्षतेखाली संपूर्ण चराचर जगताची रचना करते. हे कुंतीनंदन! याच हेतूने जगताचे विविध प्रकाराने परिवर्तन होते.’</p>
<p class="TXT">कोटॺवधी वर्षापासून सृष्टी चालत आली आहे. प्रकृतीद्वारा नेहमी जनसंख्येवर नियंत्रण होत आले आहे. कधी जनसंख्या वाढली तर भूकंप, उल्कापात, महापूर, दुष्काळ, युद्ध, महामारी इत्यादी कारणाने ती कमीही झाली आहे. परंतु आजपर्यंत इतिहासात अशी गोष्ट वाचण्यात—ऐकण्यात आली नाही की, लोकांनी व्यापकरूपाने गर्भपात, नसबंदी इत्यादी कृत्रिम साधनांद्वारा जनसंख्या कमी करण्याचा प्रयत्न केला. कुत्रे, मांजरे, डुकरे इत्यादींना एका एका वेळी कित्येक पिल्ले होतात आणि ते संतती-निरोधही करीत नाहीत, तरीही त्यांच्यामुळे सर्व सडका, गल्ल्या भरलेल्या दिसत नाहीत. त्यांचे नियंत्रण कसे होत आहे? वास्तविक जनसंख्या नियंत्रणाचा बोझा, जबाबदारी माणसांवर नाहीच. एक माणूस जन्माला येण्यासाठी नऊ-दहा महिने लागतात, परंतु मारण्यासाठी वेळ लागत नाही. प्राकृतिक प्रकोपामुळे शेकडो-हजारो माणसे एका वेळी मरतात. माणसाने कृत्रिम उपायांनी संतती निरोध केला तर अशी रूढी पडल्याने माणसाच्या जन्मावर तर प्रतिबंध येईल, परंतु मृत्यूवर बंदी कशी येईल? मृत्यू तर नेहमीप्रमाणे आपले काम करत राहील. मग याचा परिणाम काय होईल? एका गावाची सत्य घटना आहे. एका सज्जनाला दोन मुले होती. त्यांनी नसबंदी करून घेतली. नंतर एका मुलाचा मृत्यू झाला. काही काळानंतर दुसरा मुलगाही मरण पावला. आता त्या वृद्ध मातापित्याची सेवा करणारा कोणीही राहिला नाही. आम्ही दक्षिणेच्या यात्रेला गेलो होतो. तेथे एका पति-पत्नीने मला म्हटले की, आम्हाला दोन मुले होती. आम्ही ऑपरेशन करून घेतले आहे. एक मुलगा पिसाळलेला कुत्रा चावून मरण पावला. आता एक मुलगा राहिला आहे. तो मरू नये असा आपण आशीर्वाद द्यावा. मी म्हटले की, तुमच्या घरात संतान उत्पन्न करण्याची खाण होती. ती तर तुम्ही बंद करून टाकली आणि आता आशीर्वाद मला मागत आहात. मी माझ्यात आशीर्वाद देण्याची योग्यता मानत नाही.</p>
<p class="TXT">काही लोक म्हणतात की, जनसंख्या अधिक झाल्याने पाप अधिक वाढले आहे. ही गोष्ट बिलकुल चूक आहे. जनसंख्या अधिक वाढल्याने पाप वाढत नाही, उलट माणसात धार्मिकता आणि आस्तिकता नसल्याने तसेच भोगेच्छा वाढल्याने पाप वाढते, याला सरकार कारण आहे. लोकांना शिक्षणच असे दिले जात आहे, त्यामुळे त्यांचा धर्म आणि ईश्वरावरचा विश्वास उडत आहे तसेच भोगेच्छा वाढत आहे. त्याच कारणामुळे नाना प्रकारचे पाप वाढत आहेत. त्याचप्रमाणे बेरोजगारी, निर्धनता इत्यादीचे कारणही जनसंख्येची वृद्धी हे नाही, उलट माणसात अकर्मण्यता, प्रमाद, आळस, व्यसन इत्यादींची वृद्धी हे कारण आहे. माणसात भोगबुद्धी फार वाढली आहे. भोगी माणसेच पापी, अकर्मण्य, प्रमादी, आळशी आणि व्यसनी असतात. साधन करणाऱ्या सात्त्विक माणसांजवळ रिकामा वेळच नसतो!</p>
<p class="TXT">कोणत्याही देशाचा नाश करायचा असेल तर दोन पद्धती आहेत—उत्पन्न (जन्म) होऊ न देणे आणि मारून टाकणे.आज माणसांना उत्पन्न होण्यापासून थांबवण्यात येत आहे आणि पशूंची हत्या करत आहेत. माणसांच्या विनाशाचे नाव ठेवले आहे—परिवार-कल्याण आणि पशूंच्या विनाशाचे नाव ठेवले आहे—मांस उत्पादन! जेव्हा विनाशकाळ जवळ येतो तेव्हाच अशी विपरीत बुद्धी होत असते. मंदोदरी रावणाला म्हणते—</p>
<p class="Shlok-Color-2">निकट काल जेहि आवत साईं।</p>
<p class="Shlok-Color-2">तेहि भ्रम होइ तुम्हारिहि नाईं॥</p>
<p class="TXT-Right"> (मानस, लंका० ३७।४)</p>
<p class="TXT">आजकालची माणसे तर राक्षसांपेक्षाही हीन-दीन झालेली आहेत! राक्षसलोक तर देवतेंची उपासना करीत होते, तपश्चर्या करीत होते, मंत्र-जप करीत होते आणि त्यांच्याकडून शक्ती प्राप्त करीत होते. परंतु आजकालच्या माणसांची वृत्ती तर राक्षसांची (दुसऱ्यांचा नाश करण्याची) आहे, परंतु देवतांना, तपश्चर्येला, मंत्र-जप इत्यादीला मानतच नाहीत, उलट त्यांना फालतू समजतात!</p>
<p class="TXT">ज्या मातेसाठी म्हटले गेले आहे—<span class="char-style-override-4">‘मात्रा समं नास्ति शरीरपोषणम्’</span> ‘मातेसमान शरीराचे पालन पोषण करणारा दुसरा कोणी नाही.’ त्याच मातेचे परिवार-नियोजन कार्यक्रमाच्या प्रचाराने एवढे पतन झाले आहे की, आपल्याच गर्भात स्थित असलेल्या आपल्याच संततीचा ती नाश करत आहे! एका सासू-सुनेची गोष्ट मी ऐकली आहे. सून दोन संतानानंतर गर्भपात करणार होती, परंतु सासूने तिला असे करण्यापासून थांबवले. तिच्या गर्भातून मुलाचा जन्म झाला. पुन्हा चौथ्यावेळी गर्भवती झाल्यावर तिने सासूला न सांगता माहेरी जाऊन गर्भपात आणि ऑपरेशन करवून घेतले. आता तो तिसरा मुलगा मोठा झाला तर त्याला इंग्लिश स्कूलमध्ये भरती केले. सासूने मनाई करीत तिला म्हटले की, आपली स्थिती साधारण आहे. इंग्लिश स्कूलचा खर्च जास्त पडतो आणि तेथे बालकावर संस्कारही चांगले पडत नाहीत. त्यावर सूनेने सासूला फाटकारले की, हे संकट तुम्हीच ओढवले आहे! तुम्हीच गर्भपात करण्यापासून थांबवले होते. आज मातेची ही दशा आहे की, आपले संतानही तिला खटकते. सासूने घोर पापापासून वाचविले, परंतु सून तिचा पाणउतारा करते. अंत:करणात पापाचा हा केवढा आदर आहे!</p>
<p class="TXT">माणसाने आपल्या सीमेत, मर्यादेत राहिले पाहिजे. जर जनसंख्या नियंत्रणाचे काम आपल्या हाती घेतले तर त्यामुळे प्रकृती कूपित होईल, ज्याचा परिणाम फार भयंकर होईल! मनुष्यावर केवळ आपले कर्तव्य पालन करण्याची, दुसऱ्यांची सेवा करण्याची, भगवंताचे स्मरण करण्याची, भोगांचा त्याग करण्याची, संयम करण्याची जबाबदारी आहे. भोगांचा त्याग आणि संयम मनुष्यच करू शकतो. जर अपत्याची इच्छा नसेल तर संयम ठेवावा. नांगरट तर करायची आणि बी पेरायचेच नाही, हे शहाणपणाचे काम नव्हे. पशूसुद्धा मर्यादा, संयमाने राहतात. जसे गाढव श्रावण मासात, कुत्रा कार्तिक मासात, मांजर माघ मासात चब्रह्मचर्य भंग करतात, इतर वेळी ते संयमाने राहतात. मनुष्याने जर मनात आणले तर तो सदा संयमाने राहू शकतो. एका सत्संगी स्त्रिची दोन संताने आहेत. मी तिला विचारले की, तुम्ही कृत्रिम उपायांनी संतती-निरोध तर नाही केला? ती म्हणाली की, जर आपण इतका निषेध करत आहात तर मग हे काम आम्ही का करावे? आपण संयमाविषयी बोलता, म्हणून आम्ही संयमाने राहतो. अशाप्रकारे आणखीही न जाणो कितीतरी स्त्री-पुरुष संयमाने राहत असतील! संयम ठेवल्याने शारीरिक, पारमार्थिक सर्व प्रकारची प्रगती होते. संयम न ठेवल्यानेच अधिक रोग उत्पन्न होतात. संयमाने स्वास्थ्य ठीक राहते आणि आयुष्य वाढते.</p>
<p class="TXT">आमच्या देशात पूर्वीपासून संयमाची प्रधानता राहिलेली आहे. ब्रह्मचर्य, गृहस्थ, वानप्रस्थ आणि संन्यास—चारी आश्रमात केवळ गृहस्थाश्रमातच संतानोत्पत्तीचे विधान आहे, परंतु संयमाची प्रधानता चारीही आश्रमात आहे. सरकार मात्र आश्रम-व्यवस्थेला मानत नाही. साधूंचा तिरस्कार करते, सत्संग, सदाचार, संयमाच्या प्रचाराचे अपथ्य ठेवते आणि कृत्रिम संतती-निरोधाच्या उपायांद्वारा लोकांना भोगी, असंयमी बनण्याची प्रेरणा करते.</p>
<p class="TXT">शासक पित्यासमान असतो आणि प्रजा पुत्रासमान. आपल्या देशाच्या नागरिकांना पापापासून वाचवून कर्तव्य पालनात, धर्म पालनात लावणे हे सरकारचे काम आहे. परंतु आज सरकार उलट लोकांना पापात प्रवृत्त करीत आहे, वेगवेगळ्ॺा प्रचार-माध्यमांनी त्यांना गर्भपात, मांस-मासे अंडे-भक्षण इत्यादी पाप करण्यासाठी प्रेरणा देत आहे! त्यांना भय आणि प्रलोभन दाखवून गर्भपात, नसबंदी इत्यादी पाप करण्यासाठी बाध्य करीत आहे. गर्भपात, नसबंदीच्या इतक्या केसेस आणाल तर पुरस्कार देऊ, नाही तर नोकरीतून कमी करू, वेतन देणार नाही अर्थात पाप कराल तर पुरस्कार देऊ, नाहीतर दंड देऊ—ही सरकारची केवढी अन्यायपूर्ण नीती आहे! एवढेच नव्हे, सरकारला पापांपासून संतोषही होत नाही आणि ते गर्भपाताचे, संतती-निरोधाचे नव-नवीन उपाय शोधत आहे, पशूंचा वध करण्यासाठी नव-नवीन कत्तलखाने उघडत आहे. रामायणात आले आहे—</p>
<p class="Shlok-Color-2">ईस भजनु सारथी सुजाना।</p>
<p class="Shlok-Color-2">बिरति चर्म संतोष कृपाना॥</p>
<p class="TXT-Right">(मानस, लंका० ८०।४)</p>
<p class="TXT">कृपाणाला तिन्हीकडून धार असते—उजवीकडे, डावीकडे आणि पुढे. म्हणून ते तिन्हीकडून शत्रूंचा नाश करते. संतोषाला कृपाण म्हणण्याचे तात्पर्य हे आहे की, ते काम, क्रोध आणि लोभ—तिन्ही शत्रूंचा नाश करते.* सरकार संतोष न करता काम, क्रोध आणि लोभ—तिन्ही शत्रूंची वृद्धी करत आहे, मग देशात सुख-शांती कशी राहील?</p>
<p class="Footnotes-Bold">* बिनु संतोष न काम नसाहीं।</p>
<p class="Footnotes-Bold">काम अछत सुख सपनेहुँ नाहीं॥</p>
<p class="Footnotes-Right">(मानस, उत्तर० ९०।१)</p>
<p class="Footnotes-Bold"><span class="char-style-override-5">*</span>नहिं संतोष त पुनि कछु कहहू।</p>
<p class="Footnotes-Bold">जनि रिस रोकि दुसह दुख सहहू॥</p>
<p class="Footnotes-Right">(मानस, बाल० २७४।४)</p>
<p class="Footnotes-Bold"><span class="char-style-override-5">*</span>उदित अगस्ति पंथ जल सोषा।</p>
<p class="Footnotes-Bold">जिमि लोभहि सोषइ संतोषा॥</p>
<p class="Footnotes-Right">(मानस, किष्किंधा० १६।२)</p>


<p class="Page-Break"> </p>
<p class="Heading" id="toc_marker-6">४. गर्भपात महापाप का?</p>
<p class="TXT">जितकी पापे होतात, ती कोणाच्या मानणे अथवा न मानणे यावर अवलंबून नसतात. पापाच्या विषयात अर्थात अमुक कार्य पाप आहे—यात वेद, पुराण, स्मृती, शास्त्र आणि अनुभवी तत्त्वज्ञ महापुरुषांचे वचन हेच प्रमाण आहेत. गर्भस्राव (स्वच्छता), गर्भपात अथवा भ्रूणहत्या हिंदू धर्म, भारतीय संस्कृती याच्या सर्वथैव विरुद्ध आहे. संसारातील कोणताही श्रेष्ठ धर्म या पापाचे समर्थन करीत नाही आणि करूही शकत नाही. कारण हे काम माणुसकीच्या विरुद्ध आहे. क्रूर आणि हिंसक पशूसुद्धा असे काम करत नाहीत.</p>
<p class="TXT">पृथ्वीवर मनुष्यजात सर्वश्रेष्ठ आहे. संसारात जितके प्राणी आहेत, त्या सर्वांचे रक्षण, सेवा, पालन-पोषण करण्याचा अधिकार, योग्यता, सामर्थ्य, सामग्री आणि दयाभाव मनुष्यातच आहे. त्या मनुष्याची हत्या करणे फार मोठे पाप आहे. मनुष्यातही बाळाची हत्या करणे सर्वात श्रेष्ठ पाप आहे, कारण बाळ निरपराध, निर्बल, निर्दोष असते. परंतु ज्या बाळाने अजून जन्म घेतलाच नाही, जो अजून गर्भातच आहे, त्याची हत्या करणे महान भयंकर पाप आहे.</p>
<p class="TXT">गर्भात जीव निर्बल आणि असाहाय्य अवस्थेत राहतो. तो आपल्या बचावासाठी कोणता उपायही करू शकत नाही तसेच प्रतिकारही करू शकत नाही. तो आपल्या हत्येपासून वाचण्यासाठी पुकारही करू शकत नाही, रडूही शकत नाही, ओरडूही शकत नाही. त्याचा कोणता अपराध, कसूरही नाही. तो संपूर्णपणे निर्दोष असतो. अशा अवस्थेत निरपराध, निर्दोष शिशूंची हत्या करणे केवढे महान पाप आहे!</p>
<p class="TXT">विरोध आणि वैरभावामुळे होणाऱ्या युद्धातही शत्रूच्या हत्येचाच उद्देश असतो, तरीही निशस्त्र सैनिकावर शस्त्र चालविले जात नाही. प्रथम त्याला सावधान करीत युद्धासाठी पुकारले जाते, मग शस्त्र चालवितात. परंतु गर्भस्थ शिशू तर सर्वथैव असाहाय्य होऊन पडलेला असतो. त्याला या गोष्टीचे ज्ञानही नसते की, कोणी मला नष्ट करीत आहे. अशा अवस्थेत त्या मूक प्राण्याची निर्घृण हत्या करणे केवढे भयंकर पाप आहे? केवढा घोर अन्याय आहे?</p>
<p class="TXT">एक म्हण आहे की, आपल्याद्वारा लावलेला विषवृक्ष सुद्धा कापला जात नाही—<span class="char-style-override-4">‘विषवृक्षोऽपि संवर्ध्य स्वयं छेत्तुमसाम्प्रतम्।’</span> ज्या गर्भाला स्त्री-पुरुष मिळून उत्पन्न करतात, त्याची आपल्याच द्वारा हत्या करणे केवढे महान पाप आहे! कसूर (असंयम) तर स्वत: करतात, परंतु हत्या बेकसूर गर्भाची करतात, केवढा महान अन्याय आहे! जे माता-पिता स्वत:च्या बाळाचे स्नेहपूर्वक पालन आणि रक्षण करणारे असतात. त्यांनी आपल्या गर्भस्थ बाळाची हत्या केली तर कोणाकडून रक्षणाची आशा केली जाईल?* अपत्यासाठी तर माता-पिता ईश्वरासमान आहेत—<span class="char-style-override-4">‘मातृदेवो भव, पितृ-देवो भव.’</span> जर त्यांनीच आपल्या अपत्याचा जन्मापूर्वीच नाश केला तर मग रक्षण कोण करेल?</p>
<p class="Footnotes-Bold"> * समर्थं वासमर्थं वा कृशं वाप्यकृशं तथा।</p>
<p class="Footnotes-Bold">रक्षत्येव सुतं माता नान्य: पोष्टा विधानत:॥ </p>
<p class="Footnotes-Right">(महाभारत, शान्ती० २६६। २९)</p>
<p class="Footnotes">‘पुत्र असमर्थ असो अथवा समर्थ, दुर्बल असो अथवा हृष्ट-पुष्ट, माता त्याचे रक्षण करतच असते. मातेशिवाय दुसरा कोणीही विधिपूर्वक पुत्राचे पालन-पोषण करू शकत नाही.’</p>
<p class="Footnotes-Bold">नास्ति मातृसमा छाया नास्ति मातृसमा गति:।</p>
<p class="Footnotes-Bold">नास्ति मातृसमं त्राणं नास्ति मातृसमा प्रिया॥</p>
<p class="Footnotes-Right">(महा० शान्ती० २६६। ३१)</p>
<p class="Footnotes">‘बाळासाठी मातेसमान दुसरी कोणतीही सावली नाही अर्थात मातेच्या छत्रछायेत जे सुख आहे ते कुठेही नाही. मातेसमान दुसरा कोणताही आधार नाही. मातेसारखे अन्य कोणी रक्षक नाही तसेच मातेसमान दुसरी कोणतीही प्रिय वस्तू नाही.’</p>
<p class="TXT">साधूलोक एकाच ठिकाणी या कारणाने राहतात की स्थावर झाड़-झुडपांचे अंकुर यात्रा करते वेळी पायाखाली येऊन नष्ट होऊ नयेत. जर स्थावर प्राण्यांच्याही हिंसेचे एवढे पाप मानले जाते, मग जे जंगम प्राणी आहेत, त्यांच्या हिंसेचे किती पाप असेल? जंगम प्राण्यातही माणूस सर्वश्रेष्ठ आहे. त्या माणसाची गर्भातच हत्या करणे केवढे महान पाप आहे? यापेक्षा मोठे दुसरे कोणतेही पाप नाही.</p>
<p class="TXT">गर्भात आलेल्या जीवाने जन्म घेतल्यानंतर न जाणो किती चांगली कामे लौकिक आणि पारमार्थिक केली असती, समाजाची आणि देशाची सेवा केली असती, अनेक लोकांची साहाय्यता केली असती, संत-महात्मा होऊन अनेक लोकांना सन्मार्गाला लावले असते, स्वत:चे तसेच दुसऱ्याचे कल्याण केले असते, शेती केली असती, अनेक कारखाने चालू केले असते इत्यादी इत्यादी. परंतु जन्म घेण्यापूर्वीच त्याची हत्या करणे किती महान पाप आहे? काय आम्ही जाणू शकतो की, गर्भात आलेला जीव कोण आहे? कसा आहे? जर महात्मा गांधी, लोकमान्य टिळक, स्वामी विवेकानंद इत्यादींचा जन्माच्या पूर्वीच गर्भपात केला गेला असता तर देशाची केवढी हानी झाली असती!</p>
<p class="TXT">ज्याला जिवंत करू शकत नाही, त्याला मारण्याचा अधिकार कसा असू शकतो? संपूर्ण जीवांना जगण्याचा अधिकार आहे. त्याला गर्भातच नष्ट करून त्याच्या अधिकाराला हिसकावून घेणे महान पाप आहे. मनुष्याला दुसऱ्याची सेवा करण्याचा, त्याला सुख देण्याचा अधिकार आहे, कोणाला नष्ट करण्याचा कधीही अधिकार नाही. जर गर्भपाताची रूढी अमलात आली तर मग माणसे राक्षसांपेक्षाही फारच खाली घसरतील. रावण आणि हिरण्यकशिपूच्या राज्यातही गर्भपातासारखे महापाप झाले नाही.</p>
<p class="TXT">शास्त्रात ठिक-ठिकाणी गर्भपाताला महापाप मानले गेले आहे. पाराशरस्मृतीत तर याला ब्रह्महत्यारूपी महापापाच्या दुप्पट पाप सांगितले गेले आहे—</p>
<p class="Shlok-Color-2">यत्पापं ब्रह्महत्याया द्विगुणं गर्भपातने।</p>
<p class="Shlok-Color-2">प्रायश्चित्तं न तस्यास्ति तस्यास्त्यागो विधीयते॥</p>
<p class="TXT-Right">(४।२०)</p>
<p class="TXT">‘ब्रह्महत्येने जे पाप लागते, त्याहून दुप्पट पाप गर्भपात केल्याने लागते. या गर्भपातरूपी महापापाला कोणतेही प्रायश्चित्त नाही. यात तर त्या स्त्रिचा त्याग करण्याचेच विधान आहे.’</p>
<p class="TXT">जर अन्नावर गर्भपात करणाऱ्या पापी व्यक्तीची दृष्टी पडली तर ते अन्न अभक्ष्य (खाण्याला योग्य नसलेले) होते—</p>
<p class="Shlok-Color-2">भ्रूणघ्नावेक्षितं चैव संस्पृष्टं चाप्युदक्यया।</p>
<p class="Shlok-Color-2">पतत्रिणाऽवलीढं च शुना संस्पृष्टमेव च॥</p>
<p class="TXT-Right">(मनुस्मृती ४।२०८)</p>
<p class="TXT">‘गर्भहत्या करणाऱ्या व्यक्तीने पाहिलेले, रजस्वला स्त्रिने स्पर्श केलेले, पक्ष्याने खाल्लेले आणि कुत्र्याने स्पर्श केलेले अन्न खाऊ नये.’</p>
<p class="TXT">मनुष्यशरीर प्राप्त होणे फार दुर्लभ असल्याचे सांगितले गेले आहे—</p>
<p class="Shlok-Color-2">बड़े भाग मानुष तनु पावा।</p>
<p class="Shlok-Color-2">सुर दुर्लभ सब ग्रंथन्हि गावा॥</p>
<p class="TXT-Right">(मानस, उत्तर० ४३।४)</p>
<p class="Shlok-Color-2">दुर्लभो मानुषो देहो देहिनां क्षणभङ्गुर:।</p>
<p class="TXT-Right">(श्रीमद्भा० ११। २। २९)</p>
<p class="TXT">परम कृपाळू भगवान विशेष कृपा करून जीवाला मनुष्यशरीर देतात—</p>
<p class="Shlok-Color-2">कबहुँक करि करुना नर देही।</p>
<p class="Shlok-Color-2">देत ईस बिनु हेतु सनेही॥</p>
<p class="TXT-Right">(मानस, उत्तर० ४४।३)</p>
<p class="TXT">जीव मनुष्यशरीरात येऊन स्वत:च्या व दुसऱ्यांचाही उद्धार करू शकतो. तो सर्वांची सेवा करू शकतो. एवढेच नव्हे तर भगवंताचीही सेवा करू शकतो. परंतु स्वत:च्या भोगेच्छेला वशीभूत होऊन, त्या जीवाला अशी दुर्लभसंधी मिळू न देणे, त्याला मनुष्यशरीरात येऊ न देणे,त्याला जन्मच घेऊ न देणे, जन्म घेण्यापूर्वीच त्याची हत्या करणे केवढे महान पाप आहे. त्या जीवावर हा केवढा घोर अन्याय आहे!</p>
<p class="TXT">असे महान पाप करणाऱ्याला घोर नरकातील तसेच नीच योनीं-मधील भयंकर यातना भोगावी लागेल. त्यांना जेव्हा केव्हा मनुष्य-जन्म मिळेल तेव्हा त्यांना संतान होणार नाही. संततीच्या अभावामुळे रडत राहतील. ब्रह्मवैवर्त पुराण (प्रकृतिखंड, द्वितीय अध्याय) यात असे स्पष्ट म्हटले गेले आहे की, मूल प्रकृतीने स्वत:च्या गर्भाला ब्रह्मांड-गोलकातील जलात फेकून दिले, त्यामुळे त्यापासून पुढे प्रगट होणाऱ्या लक्ष्मी, सरस्वती, राधा तसेच राधेपासून प्रगट होणाऱ्या गोपींपैकी कोणालाही संतती झाली नाही.</p>
<p class="TXT"><span class="char-style-override-4">शंका—</span>गर्भपात करण्याने पुढील जन्मात संतती होणार नाही तर ही गोष्ट चांगलीच आहे अर्थात जनसंख्या वाढणार नाही. मग संतती न झाल्यास काय हानी आहे?</p>
<p class="TXT"><span class="char-style-override-4">समाधान—</span>निपुत्रिक गृहस्थींनाच संततीच्या सुखापासून वंचित राहण्याचा अनुभव प्राप्त होऊ शकतो. मानवाच्या या तीन मुख्य एषणा (इच्छा)—पुत्रैषणा, वित्तैषणा आणि लोकेषणा मानल्या गेल्या आहेत. निपुत्रिक गृहस्थी ठिक-ठिकाणी भटकतात, डॉक्टरांकडे जातात, संत-महात्म्यांकडे जातात, तीर्थयात्रा करतात, औषधोपचार घेतात, मंत्र-जप करतात, देव-देवतांना नवस करतात, ईश्वराची करुणा भाकतात इत्यादी इत्यादी.</p>
<p class="TXT">दिलीपराजाला मुल-बाळ झाले नव्हते, म्हणून त्यांनी (राजा-राणी दोघांनी) वसिष्ठजींच्या कामधेनूची रात्रं-दिवस तन-मनाने सेवा केली. कामधेनूच्या आशिर्वादाने त्यांना पुत्रप्राप्ती झाली. त्या पुत्रापासूनच (रघुपासूनच) ‘रघुवंश’ सुरू झाला. दशरथ राजे सुद्धा संतती नसल्यामुळे दु:खी झाले आणि संततीसाठी त्यांनी पुत्रेष्टी यज्ञ करविला—</p>
<p class="Shlok-Color-2">एक बार भूपति मन माहीं।</p>
<p class="Shlok-Color-2">भै गलानि मोरें सुत नाहीं॥</p>
<p class="Shlok-Color-2">सृंगी रिषिहि बसिष्ठ बोलावा।</p>
<p class="Shlok-Color-2">पुत्रकाम सुभ जग्य करावा॥</p>
<p class="TXT-Right">(मानस, बाल० १८९। १, ३)</p>
<p class="TXT">कारण संतती न झाल्यास, माझा वंश पुढे कसा चालू राहील, अशी चिंता निपुत्रिक पित्याला असते. माझ्या धन-संपत्तीचा, जमीन-जुमल्याचा कोण मालक होईल? आम्ही आजारी अथवा म्हातारे झाल्यावर आमची सेवा कोण करेल? आमच्या मृत्यूनंतर आमचे श्राद्ध-तर्पण कोण करेल, इत्यादी इत्यादी.</p>
<p class="TXT">मुला-बाळांना पाहिल्याने, त्यांना खाऊ घातल्याने, खेळविल्याने खूप सुख होते. स्वत:च्या मुला-बाळांचे तर सोडा, कुत्रे, गाढव इत्यादींच्याही नवजात शिशूंना पाहून एक प्रकारचा हर्ष होतो, त्यांच्यावर प्रेम करण्याची इच्छा होते!</p>
<p class="TXT">असे पाहण्यात आले आहे की, घरात जेव्हा मोठी निपुत्रिक जाऊ धाकटॺा जावेच्या मुलांना, सुनांना पाहते तेव्हा तिला भयंकर दु:ख होते की, मी मोठी आहे पण मला संतती नाही. जर मला संतती झाली असती तर मी त्याचे लग्न केले असते, घरात सून आली असती आणि तिने माझी सेवा केली असती. पुत्राचा पुत्र—नातू तर पुत्राहून अधिक प्रिय असतो. अशी म्हण आहे की, मुद्दलापेक्षा व्याज अधिक प्रिय वाटते. अशाप्रकारे संतती होण्याचे सुख गर्भपात करणारे जन्म-जन्मातरांत अनुभवू शकणार नाहीत. कारण गर्भपात करणाऱ्यास पुढच्या मनुष्यजन्मात संतती होणार नाही.</p>
<p class="TXT">जो ज्या वस्तूचा दुरुपयोग करतो, त्याला ती वस्तू पुन्हा मिळत नाही—असा सिद्धांत आहे. माता मुलाला मिठाई खायला देते, परंतु ती न खाता जर त्याने नाळीत फेकून दिली तर मग माता त्याला मिठाई न देता थप्पड मारते. तसेच भगवान कृपा करून मनुष्यशरीर देतात. परंतु मनुष्य त्या शरीराचा दुरुपयोग करतो, पाप करतो, तर मग भगवान पुन्हा त्याला मनुष्यशरीर न देता नरकात आणि निकृष्ट योनीत जन्माला घालतात. बालक तर अज्ञानी असतो. म्हणून माता पुन्हा त्याला मिठाई देते, परंतु माणूस समजून-उमजून पाप करतो. म्हणून भगवान त्याला पुन्हा मनुष्यशरीर देत नाहीत. त्याचप्रमाणे जो अन्न-पाणी निरर्थक नष्ट करतो, त्याला भूक-तहानेचे कष्ट सोसावे लागतील. जो मालक चांगल्या नोकराशी तुच्छतेने वागतो, त्याला पुन्हा चांगला नोकर मिळणार नाही. जो नोकर चांगल्या मालकाचा तिरस्कार करतो, त्याला पुन्हा कधी चांगला मालक मिळणार नाही. जो चांगल्या संताचा तिरस्कार करतो अर्थात त्यांच्याकडून पारमार्थिक लाभ प्राप्त करून घेत नाही, त्याला पुन्हा कधी चांगले संत भेटणार नाहीत! त्याचप्रमाणे जो गर्भात आलेल्या जीवाची हत्या करतो त्याला पुन्हा कधी मनुष्यजन्मात संतती होणार नाही. गर्भपात करणे हा सर्वात मोठा-भयंकर अपराध आहे, कारण संततीच्या उद्देशाविना केवळ भोग भोगले—<span class="char-style-override-4">‘हतं मैथुनमप्रजम्’</span> आणि दुसरे त्यापासून झालेल्या गर्भाची हत्या केली! नाशाचा परिणाम भयंकर विनाश होत असतो. म्हणून भावी घोर यातनेतून स्वत:चा बचाव करण्यासाठी समजदार स्त्री-पुरुषांनी गर्भपातरूपी महापाप कधीही करू नये.</p>


<p class="Page-Break"> </p>
<p class="Heading" id="toc_marker-7">५. संघर्षाचे कारण</p>
<p class="TXT">जातीभेदामुळेच समाजात भांडणे होतात म्हणून जातीभेद मानू नये असा प्रचार आजकाल केला जातो. हा समज चुकीचा आहे. वास्तविक भांडणे जातीच्या अनुषंगाने होत नाहीत, उलट अहंकारा-पासून निर्माण होणाऱ्या स्वार्थ आणि अभिमानामुळे होतात.</p>
<p class="TXT">सृष्टीत जातीभेद स्वाभाविक आहे. वेगवेगळ्ॺा देशात मनुष्याच्या अनेक जाती अस्तित्वात आहेत. केवळ माणसातच नव्हे, तर पशु-पक्षी, वृक्ष-लता इत्यादीतही जातीभेद स्वाभाविक अस्तित्वात आहेत. गाय, म्हैस, मेंढी, शेळी, घोडा, उंट, कुत्रा इत्यादीच्या अनेक जाती आहेत आणि त्यांच्या एका एका जातीतही अनेक भेद आहेत. जातीवरूनच त्यांच्या गुणांची ओळख होते. त्यांचा क्रय-विक्रय करणाऱ्या लोकांना त्यांच्या जातींचा चांगला परिचय असतो. जातीवरूनच त्यांचे मूल्य ठरविले जाते. तसेच वृक्षातही एका एका वृक्षाच्या अनेक जाती असतात. फळे, भाज्या तसेच अन्नधान्यातही अनेक जाती असतात. या जातीभेदाचे कारण सृष्टीची विषमता आहे आणि ह्यात समान दिसणाऱ्या दोन वस्तू देखील समान नसतात. म्हणून वैराचे कारण जाती नाही. स्वार्थ आणि अभिमानामुळेच वैर निर्माण होते, जी आसुरी संपत्ती आहे. </p>
<p class="TXT">ही गोष्ट सुद्धा पाहण्यात येते की, वेग-वेगळ्ॺा जातीत परस्पर भांडण अथवा वैर नसते, तर एकाच जातीत परस्परांचा स्वार्थ आणि अभिमान यामुळे वैर निर्माण होते. जसे, पुरुष जातीचे पुरुष जातीशी आणि स्त्री जातीचे स्त्री जातीशी भांडण असते. पशूंमध्ये सुद्धा नराचे भांडण नराशी आणि मादीचे भांडण मादीशी असते. जसे कुत्रा कुत्र्याशीच भांडतो आणि कुत्री कुत्रीशीच भांडते, मात्र या भांडणात दुसरा साहाय्यक असतो. वानरातही वानरींच्या समूहात एक वानर असते. एखाद्या वानरीला जर नरबाळ जन्माला आले, तर ती त्याला घेऊन पळून जाते, कारण स्वत:चा भोग स्वार्थ असल्यामुळे वानर त्या नर बाळाला मारून टाकतो. परंतु मादी बाळ जन्माला आली तर तो तिला मारून टाकीत नाही. हीच गोष्ट कुत्र्यातही आढळते. नरबाळ जन्माला आले तर त्याला कुत्रा मारून टाकतो आणि मादीबाळ जन्माला आली तर कुत्री त्याला मारून टाकते.</p>
<p class="TXT">ब्राह्मण, क्षत्रिय, वैश्य आणि शूद्र यांच्यात परस्पर कलह अथवा वैर नसते. ब्राह्मणाचे ब्राह्मणाशी, क्षत्रियाचे क्षत्रियाशी, वैश्याचे वैश्याशी आणि शूद्राचे शूद्राशी वैर असते. तात्पर्य हे आहे की, जेथे परस्परांचे जीवन-निर्वाहाचे एकच साधन असते, तेथेच स्वार्थवश संघर्ष होतो. जर सर्व कार्यात सर्वांचा अधिकार मानला गेला तर त्यामुळे खूपच संघर्ष वाढेल. कारण असे मानल्यास ज्या उपजीविकेच्या साधनाद्वारा अधिक पैसे मिळतील, अधिक मान-सन्मान प्राप्त होईल, तेच साधन सर्व करू लागतील आणि ज्या साधनाद्वारा पैसे आणि मान-सन्मान कमी लाभेल ते साधन कोणीही करणार नाही. उच्च दर्जाचे काम सर्व करू इच्छितील आणि निकृष्ट काम कोणीही करू इच्छिणार नाही. जसे, पूर्वी राज्य प्राप्तीसाठी केवळ राजपूतच लढत होते, परंतु आता राज्यासाठी सर्वच लढत आहेत. पूर्वी चारी वर्ण आपापली कामे करत होते, परंतु आता चारी वर्णांच्या कामात सर्वांचा अधिकार झाल्याने संघर्षसुद्धा कमीत कमी सोळा टक्के तर वाढेलच! पूर्वी लोक आपापल्या वर्णाश्रमाच्या मर्यादेत कार्य करीत असत आणि सुख-शांतीपूर्वक राहत असत. परंतु आज वर्णाश्रमाची मर्यादा नष्ट करून स्वार्थवश अनेक पक्ष बनत आहेत आणि सत्ता प्राप्त होण्यासाठी परस्परात झगडत आहेत. दुसरा संप्रदाय असणाऱ्या लोकांचे मत मिळविण्यासाठी हिंदूच हिंदूंचा नाश करीत आहेत. माता, पिता आणि पुत्र—तिघेही वेग-वेगळ्ॺा पक्षांना मतदान करतात आणि घरात भांडत बसतात. परस्परात ऐक्य असावे असा प्रचार तर केला जातो, परंतु वास्तविक एक-एकता होत आहे, अर्थात माता वेगळी, पिता वेगळा, पत्नी वेगळी, पुत्र वेगळा, भाऊ वेगळा—सर्व एक-एक होत आहेत! कारण वर्णाश्रमाची रचना तर मर्यादा, कर्तव्य यांना अनुसरून झाली होती, परंतु पक्षांची रचना स्वार्थाला अनुसरून झाली आहे.</p>
<p class="TXT">स्वार्थ आणि अभिमानामुळेच वेग-वेगळ्ॺा वर्ण, आश्रम, संप्रदाय इत्यादींच्या लोकात स्वत:च्या वर्ण इत्यादीचा पक्षपात राहतो. त्यामुळे ते आपल्या वर्णादीचे मंडन आणि दुसऱ्या वर्णादीचे खंडन करतात. या विषयात एक गोष्ट आहे. एक वेश्या होती. तिच्या मनात असा विचार आला की, माझे कल्याण कसे होईल? स्वत:च्या कल्याणासाठी ती साधूंजवळ गेली. ते म्हणाले—तू साधूंचा संग कर. साधू त्यागी असतात म्हणून त्यांची सेवा केल्यास तुझे कल्याण होईल. मग ती ब्राह्मणांकडे गेली तर ते म्हणाले की, साधू तर ढोंगी असतात, परंतु आम्ही जन्मजात ब्राह्मण आहोत. ब्राह्मण सर्वांचा गुरू म्हणून तू ब्राह्मणांची सेवा कर म्हणजे तुझे कल्याण होईल. त्यानंतर ती संन्याशांकडे गेली तर ते म्हणाले की, संन्यासी सर्व वर्णांचा गुरू असतो, म्हणून त्याची सेवा केल्यास तुझे कल्याण होईल. मग ती एका विरक्ताकडे गेली तर त्यांनी म्हटले की, विरक्त सर्वात तेजस्वि असतो. म्हणून त्याची सेवा केल्यास तुझे कल्याण होईल. मग ती वेग-वेगळ्ॺा सांप्रदायांच्या गुरूंकडे गेली तर ते म्हणाले की, आम्ही सर्वात श्रेष्ठ आहोत, बाकी सर्व लोक पाखंडी आहेत. तू जर आमची शिष्या होशिल, आमच्याकडून मंत्रदीक्षा घेशिल तर आम्ही तुला अशी गोष्ट सांगू, ज्यामुळे तुझे कल्याण होईल. अशाप्रकारे ती वेश्या जेथे जेथे गेली त्या त्या ठिकाणी तिला आपापल्या वर्ण, आश्रम, मत, सांप्रदाय इत्यादीचा पक्षपात दिसून आला. हे सर्व पाहून ती मनोमन म्हणाली—आता तत्त्व समजले! युक्ती हाती आली. साधू म्हणतात—साधूंची पूजा कर, ब्राह्मण म्हणतात—ब्राह्मणांची पूजा कर, तर मग मी वेश्यांचीच पूजा का करू नये? असा विचार करून तिने वेश्याभोज करण्याचे निश्चित केले. तिने सर्व वेश्यांना निमंत्रण दिले. निश्चित समयावर सर्व वेश्या तेथे येऊ लागल्या.</p>
<p class="TXT">त्या गावाच्या बाहेर एक विरक्त, त्यागी संत राहत होते. त्यांनी पाहिले आणि विचार केला की, आज काय गोष्ट आहे? जेव्हा त्यांना कळले की, आज वेश्याभोज होत आहे. तर ते वेश्येला क्रियात्मक उपदेश देण्यासाठी तेथे पोहचले. स्वयंपाक होत होता. स्वयंपाक्याने शिजत असलेल्या तांदळाचे पाणी (पेज) नाळीत ओतली. वेश्या घराच्या छतावर उभी राहून जिकडे पाहत होती तिकडे बाबाजी बसले आणि त्या पेजने हात धुवू लागले. वेश्येने जेव्हा हे पाहिले तेव्हा ती म्हणाली बाबाजी! हे काय करीत आहात? बाबाजी तिला म्हणाले “तू आंधळी आहेस काय? तुला दिसत नाही काय? मी तर आपले हात धूत आहे.” वेश्येने बाबाजींना तसे करण्यापासून थांबवले परंतु त्यांनी ऐकले नाही. वेश्या खाली उतरून बाबाजींना म्हणाली—“बाबाजी ही पेज आहे. त्यामुळे तर हात अधिक अस्वच्छ होतील. तुम्ही स्वच्छ पाण्याने हात धुवून घ्या.” बाबाजी म्हणाले—“जर यापासून हात अधिक अस्वच्छ होतील तर वेश्या काय फार स्वच्छ, निर्मळ आहेत, ज्यामुळे त्यांच्या सेवेने कल्याण होईल? हात घाण पाण्याने स्वच्छ होतात की, स्वच्छ पाण्याने? हे ऐकून वेश्या जागृत झाली की, बाबाजी तर गोष्ट योग्य सांगत आहेत! तर मग कल्याण कशाने होईल? बाबाजी म्हणाले—ज्या संतांच्या ठिकाणी कोणत्या मत, सांप्रदाय इत्यादीचा पक्षपात, आग्रह नसेल, ज्यांचे आचरण शुद्ध असेल, जीवाचे कल्याण कसे होईल? असा भाव असेल, ज्याच्या अंत:करणात कसल्याही प्रकारची कामना नसेल—असे संत मग ते स्त्री असो की, पुरुष, साधू असो की, ब्राह्मण, कोणत्याही वर्ण, आश्रम, संप्रदाय इत्यादीचे का असेना? त्या संतांचा संग कर त्यांची शिकवण अमलात आण तर कल्याण होईल.</p>
<p class="TXT">तात्पर्य हे आहे की, जेथे स्वार्थ आणि अभिमान असेल, भोग आणि संग्रहाची इच्छा असेल तेथे आसुरी संपत्ती येणारच. जेथे आसुरी संपत्ती असेल, तेथे शांती राहणार नाही, उलट अशांती राहील, संघर्ष होईल, पतन होईल.</p>
<p class="Shlok-Color-2">त्रिविधं नरकस्येदं द्वारं नाशनमात्मन:।</p>
<p class="Shlok-Color-2">काम: क्रोधस्तथा लोभस्तस्मादेतत्त्रयं त्यजेत्॥</p>
<p class="TXT-Right">(गीता १६। २१)</p>
<p class="TXT">‘काम, क्रोध आणि लोभ—हे तीन प्रकारचे नरकाचे दरवाजे जीवात्म्याचे पतन करणारे आहेत, म्हणून या तिघांचा त्याग केला पाहिजे.’</p>


<p class="Page-Break"> </p>
<p class="First-End-Page-text" id="toc_marker-8">शेवटचं पान</p>

