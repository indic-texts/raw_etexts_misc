
<p class="First-End-Page-text para-style-override-1" id="toc_marker-1"><span class="char-style-override-1" xml:lang="en-GB">पहिले पान</span><span class="char-style-override-2" xml:lang="en-GB"></span></p>
<p class="Titel-Page---Shri-Hari">॥ श्रीहरि:॥</p>
<p class="Title-Page---Book-Name">संततीचे कर्तव्य</p>
<p class="Title-Page---Book-Name-Hindi">सन्तानका कर्तव्य - मराठी</p>
<p class="Tavmev-Mata--pita"> </p>
<p class="Tavmev-Mata--pita">त्वमेव माता च पिता त्वमेव</p>
<p class="Tavmev-Mata--pita">त्वमेव बन्धुश्च सखा त्वमेव।</p>
<p class="Tavmev-Mata--pita">त्वमेव विद्या द्रविणं त्वमेव</p>
<p class="Tavmev-Mata--pita">त्वमेव सर्वं मम देवदेव॥</p>
<p class="Tavmev-Mata--pita"> </p>
<p class="Title-Page---Author-Name">श्रद्धेय स्वामी श्रीरामसुखदासजी महाराज</p>
<p class="Title-Page---Gita-Seva-Trust para-style-override-2">गीता सेवा ट्रस्ट<span></span></p>


<p class="Page-Break">॥ श्रीहरि:॥</p>
<p class="Heading" id="toc_marker-2">संततीचे कर्तव्य</p>
<p class="Numbers">(“गीता दर्पण” या पुस्तकातून)</p>
<p class="Shlok-Color-2">माता च कमला देवी पिता देवो जनार्दन:।</p>
<p class="Shlok-Color-2">बान्धवा विष्णुभक्ताश्च स्वदेशो भुवनत्रयम्॥</p>
<p class="TXT">वास्तविक पाहिले तर भगवान् लक्ष्मी-नारायणच सर्वांचे माता पिता आहेत, या दृष्टीने संसारात आपले जे माता पिता आहेत ते साक्षात् लक्ष्मी नारायणाचेच स्वरूप आहेत. म्हणून मुलाचे हे कर्तव्य आहे की, त्याने माता-पित्याच्याच सेवेमध्ये संलग्न रहावे. वास्तविक पुत्र तेच आहेत, जे शरीर इत्यादींना आपले समजत नाहीत, तर माता-पित्याचेच मानतात, कारण शरीर माता-पित्यापासूनच उत्पन्न झाले आहे. शरीर मग ते स्थूल, सूक्ष्म अथवा कारण का असेना, त्या सर्वावर ते माता-पित्याचा अधिकार मानतात, आपला अधिकार समजत नाहीत. मनूनेही म्हटले आहे की, पुत्रतीर्थ, व्रत, भजन, स्मरण इत्यादी जे काही शुभ कार्य करील, त्याने ते सर्व माता-पित्यालाच अर्पण करावे.* माता-पिता जिवंत असतील तर तत्परतेने त्यांची आज्ञा पालन करावी. त्यांच्या चित्ताची प्रसन्नता मिळवावी आणि मृत्यूनंतर त्यांना पिंड-पाणी द्यावे, श्राद्ध-तर्पण करावे, त्यांच्या नावाने तीर्थ, व्रत इत्यादी करावे. असे केल्यामुळे त्यांचा आशीर्वाद प्राप्त होतो, त्यामुळे लोक-परलोक दोन्हीही कल्याणकारक होतात.</p>
<p class="Footnotes-Bold">* तेषामनुपरोधेन पारत्र्यं यद्यदाचरेत्।</p>
<p class="Footnotes-Bold">तत्तन्निवेदयेत्तेभ्यो मनोवचनकर्मभि:॥</p>
<p class="Footnotes-Right">(मनुस्मृति २। २३६)</p>
<p class="TXT">श्रीभीष्माचार्यांनी पित्याच्या सुख-सुविधा, प्रसन्नतेसाठी स्वत:च्या सुख-सुविधेचा त्याग केला आणि आजन्म ब्रह्मचारी राहण्याची प्रतिज्ञा केली. त्यांनी कनक-कामिनी दोन्हींचा त्याग केला. त्यामुळे पित्याने प्रसन्न होऊन त्यांना इच्छामरणाचे वरदान दिले. ते इच्छामरणी झाले अर्थात जेव्हा इच्छितील तेव्हाच मरतील. त्यांना हे सामर्थ्य पित्याच्या सेवेने प्राप्त झाले. श्रीरामचंद्र प्रभूंनी पित्याची आज्ञा पालन करण्यासाठी राज्य, वैभव, सुख-आराम इत्यादी सर्वांचा परित्याग केला. वाल्मिकी रामायणामध्ये श्रीरामांनी स्वत:म्हटले आहे की’ पिता म्हणेल तर मी अग्नीतही प्रवेश करू शकतो, विषही भक्षण करू शकतो आणि समुद्रातही उडी टाकून प्राण त्याग करू शकतो, परंतु मी पित्याची आज्ञा टाळू शकत नाही.*</p>
<p class="Footnotes-Bold">* अहं हि वचनाद् राज्ञ: पतेयमपि पावके॥</p>
<p class="Footnotes-Bold">भक्षयेयं विषं तीक्ष्णं पतेयमपि चार्णवे।</p>
<p class="Footnotes-Right">(वाल्मिकी० अयोध्या० १८। २८-२९)</p>
<p class="TXT">श्रीराम विचार करणारे नव्हते, आज्ञा पालक होते, अर्थात् पित्याने काय म्हटले आहे, कोठे म्हटले आहे, केव्हा म्हटले आहे, कोणत्या अवस्थेत, कोणत्या परिस्थितीत म्हटले आहे, इत्यादींचा विचार न करता त्यांनी पित्याची आज्ञा पालन केली आणि वनवासाला निघून गेले. म्हणून माता-पित्याच्या आज्ञा पालनामध्ये श्रीराम सर्वांचे आदर्श झाले. गोस्वामी तुलसीदास महाराजांनी म्हटले आहे—</p>
<p class="Shlok-Color-2">अनुचित उचित बिचारु तजि जे पालहिं पितु बैन।</p>
<p class="Shlok-Color-2">ते भाजन सुख सुजस के बसहिं अमरपति ऐन॥</p>
<p class="TXT">तात्पर्य हे आहे की, पुत्राने श्रीरामाप्रमाणे आपले आचरण बनविले पाहिजे आणि असा विचार करावा की, प्रस्तुत परिस्थितीत, प्रस्तुत अवस्थेत, यावेळी माझ्या जागी श्रीराम असते तर त्यांनी काय केले असते? अशा-प्रकारे त्यांचे स्मरण करून काम केले पाहिजे.</p>
<p class="TXT">पुत्राने माता-पित्याची कितीही सेवा केली तरीही तो माता-पित्याच्या ऋणातून मुक्त होऊ शकत नाही, कारण ज्या मनुष्यशरीराने आपले कल्याण होऊ शकते, जीवन्मुक्ती प्राप्त होऊ शकते, भगवत्प्रेम प्राप्त होऊ शकते, भगवंताचा मुकुटमणी होण्याएवढे उच्च पद प्राप्त होऊ शकते, असे मनुष्यशरीर आपणाला माता-पित्याने दिले आहे. त्याची फेड पुत्र कसा करू शकतो? फेड करू शकत नाही.</p>
<p class="TXT"><span class="char-style-override-3">प्रश्न—</span>माता-पित्याच्या सेवेचे तात्पर्य काय आहे?</p>
<p class="TXT"><span class="char-style-override-3">उत्तर—</span>माता-पित्याच्या सेवेचे तात्पर्य कृतज्ञतेमध्ये आहे. माता-पित्याने मुलासाठी जे कष्ट सहन केले आहेत, त्याचे पुत्रावर ऋण असते. ते ऋण पुत्र कधीही फेडू शकत नाही. मातेने पुत्राची जितकी सेवा केली आहे तितकी सेवा पुत्र करूच शकत नाही. जर एखादा पुत्र म्हणेल की, मी आपल्या स्वत:च्या कातडीच्या मातेच्या पायाला वहाणा बनवीन, तर त्याला-आम्ही विचारतो की, तू कातडे कोठून आणलेस? हे तर मातेनेच दिले आहे. त्याच कातडीने मातेला वहाणा बनविशील तर कोणते मोठे काम झाले? केवळ देण्याचाच अभिमान झाला आहे. त्याचप्रमाणे शरीर वास्तविक पित्याचा अंश आहे. पित्याच्या प्रयत्नानेच पुत्र सुशिक्षित बनतो, त्याला अन्न वस्त्र मिळत असते. याची फेड करणे कसे शक्य आहे? म्हणून केवळ माता-पित्याची सेवा केल्याने, त्यांची प्रसन्नता मिळविल्याने, ते ऋण तर फिटत नाही, परंतु माफ होते.</p>
<p class="TXT"><span class="char-style-override-3">प्रश्न—</span>माझा पुत्र असा व्हावा, त्याचे कल्याण व्हावे, या उद्देशाने माता-पित्याने संग केला? त्यांनी तर स्वत:च्या सुखासाठी संग केला. आम्ही उत्पन्न झालो तर आमच्यावर त्यांचे ऋण कशाचे?</p>
<p class="TXT"><span class="char-style-override-3">उत्तर—</span>केवळ सुखासक्तीने संग करणाऱ्या स्त्री-पुरुषाला श्रेष्ठ पुत्र उत्पन्न होत नाहीत. जे स्त्री-पुरुष शास्त्राज्ञेनुसार केवळ पितृ-ऋणातून मुक्त होण्यासाठीच संतती उत्पन्न करतात, स्वत:च्या सुखाचा उद्देश ठेवित नाहीत, तेच खरे माता-पिता आहेत. परंतु पुत्रासाठी तर कसेही असोत, कोणत्याही प्रकारचे माता-पिता असोत, ते पूज्यच आहेत, कारण त्यांनी मानवशरीर देऊन पुत्राला परमात्मप्राप्तीचा अधिकारी बनविले आहे. उपनिषदामध्ये असा उल्लेख आला आहे की, विद्यार्थी जेव्हा विद्या शिकून, स्नातक होऊन गृहस्थधर्मात प्रवेश करण्यासाठी गुरूजींकडून आज्ञा घेतो, तेव्हा गुरूजी त्याला आज्ञा देतात की <span class="char-style-override-3">“मातृदेवो भव, पितृदेवोभव”</span> अर्थात् तुम्ही माता-पित्यांना साक्षात् ईश्वररूप मानून त्यांच्या आज्ञेचे पालन करा, त्यांची सेवा करा ही ऋषिची दीक्षांत शिकवण आहे आणि ते पालन करण्यातच आपले कल्याण आहे. म्हणून पुत्राला ज्यांच्यापासून शरीर मिळाले आहे त्यांच्याशी त्यांनी कृतज्ञ राहिले पाहिजे.</p>
<p class="TXT"><span class="char-style-override-3">प्रश्न—</span>माता-पित्याने आम्हाला जन्म देऊन संसार-बंधनात टाकले, संकटात लोटले, मग त्यांचे आमच्यावर ऋण कशाचे?</p>
<p class="TXT"><span class="char-style-override-3">उत्तर—</span>ही गोष्ट बिलकुल चुकीची आहे. माता-पित्याने तर मनुष्यशरीर देऊन संसार-बंधनातून, जन्म-मरणापासून मुक्त होण्यासाठी फार मोठी संधी दिली आहे. माता-पित्याने पुत्राला बंधनातही टाकले नाही आणि त्यांचा उद्देशही पुत्राला बंधनात, संकटात लोटण्याचा नसतो. ते प्रत्येक अवस्थेत जाणून-न जाणून नेहमी पुत्राचे हितचिंतकच असतात, त्यांचे हितच करतात. परंतु आपण पदार्थाविषयी, भोगाविषयी, परिस्थितीविषयी, व्यक्तीविषयी ममता करून त्यांच्याकडून सुखभोगाच्या इच्छेनेच बंधनात, संकटात सापडतो. तात्पर्य हे आहे की, स्वत:च्या सुखाची इच्छा, सुखाचा भोग, सुखाची अशा यांचा त्याग करून जर पुत्र माता-पित्याच्या सेवेला परमात्मप्राप्तीचे साधन मानून त्यांची तत्परतेने सेवा करील, तर त्याचा संसाराशी संबंध विच्छेद होऊन परमात्म्याची प्राप्ती होईल.</p>
<p class="TXT">पुत्राने माता-पित्याच्या कर्तव्याकडे दृष्टी वळवूच नये. त्याने तर केवळ आपले कर्तव्यच केले पाहिजे. जो पुत्र आपल्या कर्तव्याचा विचार न करता मातापित्याच्या कर्तव्याकडे लक्ष देतो, तो आपल्या कर्तव्यापासून च्युत होतो अर्थात् कर्तव्य पालनाच्या दृष्टीने पतीत होतो. कोणत्याही शास्त्रामध्ये, कोणालाही माता-पित्याचे, गुरुजनांचे कर्तव्य पाहण्याचा अधिकार दिला गेला नाही. पूर्वी माणसे कोणाच्याही कर्तव्याकडे लक्ष देत नव्हते, उलट आपले काय कर्तव्य आहे याचा विचार करीत होते, स्वत:च्या कर्तव्याचे पालन करीत होते, म्हणूनच ते जीवन्मुक्त, भगवद्भक्त होत होते. जर त्यांनी दुसऱ्याच्या कर्तव्याकडे लक्ष दिले असते, आपल्याच स्वार्थाचा विचार केला असता, तर आजच्या सारखाच समाज बनला असता. ज्यांनी केवळ आपल्या कर्तव्याचा विचार केला आहे, त्याचे पालन केले आहे, त्या संत महात्म्याकडे, धर्मात्म्याकडे भारताची जनता कितीतरी आदराने पाहते. म्हणून माणसाने आपल्या कर्तव्याचा कधीही त्याग करू नये.</p>
<p class="TXT">कर्तव्याच्या विषयात एक मार्मिक गोष्ट अशी आहे की, केवळ कर्तव्य समजून तिचे पालन केल्याने संबंध-विच्छेद होतो. जसे जे माता-पित्याची सेवा केवळ आपले कर्तव्य समजून करतात, त्यांचा माता-पित्याशी संबंध विच्छेद होतो, त्यांचे माता-पित्याच्या चरणाविषयी प्रेम राहत नाही. परंतु जे स्वत:च्या शरीराला माता-पित्याचेच समजून तत्परतेने आदर आणि प्रेमपूर्वक त्यांची सेवा करतात, त्यांचे माता-पित्याविषयी प्रेम निर्माण होते. जसे भोजन करणे, पाणी पिणे यांना मनुष्य आपले कर्तव्य समजत नाही, उलट प्राणांचा आधार समजतो, तसेच माता-पित्याच्या सेवेला प्राणांचा आधार समजावा. त्यांच्या सेवेलाच आपले जीवन अर्पण करावे, तेच आपले महत्त्वाचे काम आहे असे समजावे—</p>
<p class="Shlok-Color-2">सेवहिं लखनु सीय रघुबीरहि।</p>
<p class="Shlok-Color-2">जिमि अबिबेकी पुरुष सरीरहि॥</p>
<p class="TXT-Right"> (मानस अयोध्या० १४२। २)</p>
<p class="TXT">अशाप्रकारे माता-पित्याची सेवा आपल्या प्राणांचा, जीवनाचा आधार समजून केल्याने “मी” आणि “माझे” समाप्त होते, कारण शरीराला माता-पित्याचेच मानून त्यांच्या सेवेत अर्पण करण्याने, शरीरावर आपला कोणताही अधिकार नसल्याचे समजल्याने अहंता, ममता राहत नाही.</p>
<p class="TXT"><span class="char-style-override-3">प्रश्न—</span>मनुष्य माता-पित्याच्या सेवेला भगवत्प्राप्तीचे साधन मानतो, साध्य मानीत नाही. जर तो माता-पित्याच्या सेवेलाच साध्य मानेल, आपल्या प्राणांचा आधार मानेल तर त्याचे माता-पित्याच्या चरणाच्या ठिकाणीच प्रेम राहील, मग त्याला भगवत्प्रेम, भगवत् प्राप्ती कशी होईल?</p>
<p class="TXT"><span class="char-style-override-3">उत्तर—</span>यात तीन गोष्टी आहेत (१)जो माता-पित्याच्या सेवेलाच साधन आणि साध्य समजून त्यांची सेवा करतो, त्यांच्या सेवेला आपल्या प्राणांचा आधार समजतो, त्याला माता-पित्याच्या चरणाविषयी प्रेम आणि भक्ती निर्माण होते व शेवटी त्याला पितृ-लोकाची प्राप्ती होते (२) जो परमात्मप्राप्तीचा उद्देश ठेवून मातापित्याची सेवा आपले कर्तव्य समजून करतो, त्याला माता-पित्याशी संबंध विच्छेद होऊन परमात्मप्राप्ती होते. (३) जो माता-पित्याला साक्षात् भगवत् स्वरूप मानून त्यांची सेवा करतो, त्याला भगवत् प्राप्ती होते. या तिन्हीपैकी ज्याची भावना ज्या गोष्टीवर दृढ होईल, त्याप्रमाणे त्याने वागावे.</p>
<p class="TXT">जसे पतिव्रता स्त्री भगवान्, शास्त्र, महापुरुष यांच्या आज्ञेनुसार तन-मनाने पतीची सेवा करते, तिला पतीलोकाची प्राप्ती होते अर्थात् जो लोक पतीचा असतो, तोच लोक पतिव्रतेचा असतो. परंतु याचा अर्थ असा नाही की, जर पती दुराचारी असल्यामुळे पतीचा लोक नरक असेल, तर पतिव्रतेचा लोकही नरकलोक होईल. ज्या स्त्रीने पती सेवेलाच आपला धर्म (कर्तव्य) समजून पातिव्रत्य धारण केले आहे, ती नरकात कशी जाऊ शकते? जाऊ शकत नाही. तिने पातिव्रत्य धारण केले आहे, तिचा जो लोक राहील, तोच पतीचाही लोक राहील. तात्पर्य हे आहे की, पतिव्रतेच्या तपोबलाने तिचे आणि पतीचे दोघांचेही कल्याण होईल. त्याच-प्रमाणे जो माता-पित्याच्या सेवेलाच साधन आणि साध्य मानून त्यांची सेवा करतो, त्याला आणि त्याच्या माता-पित्याला भगवत्प्राप्ती होते, कारण जो लोक पुत्राचा असेल, तोच लोक मातापित्याचा (पितृलोक) राहील.</p>
<p class="TXT"><span class="char-style-override-3">प्रश्न—</span>असे म्हटले जाते की, हे शरीर आपल्या कर्माने, भाग्याने मिळालेले आहे—<span class="char-style-override-3">“बडे भाग मानुष तनु पावा,”</span> आणि भगवंतांनी विशेष कृपा करून मनुष्यशरीर दिले आहे—<span class="char-style-override-3">“कबहुँक करि करुना नर देही। देत ईस बिनु हेतु सनेही॥”</span> तर मग हे शरीर माता-पित्यापासून मिळालेले आहे-असे म्हणणे कुठपर्यंत बरोबर आहे?</p>
<p class="TXT"><span class="char-style-override-3">उत्तर—</span>हे शरीर मिळण्यात प्रारब्ध (कर्म) आणि भगवत् कृपा तर निमित्त कारण आहेत आणि माता-पिता उपादान कारण आहेत. जसे मडके मातीपासून तयार होते तर त्यामध्ये माती मडक्याचे उपादान कारण आहे आणि कुंभार मडके तयार करण्यात निमित्त होतो, म्हणून तो निमित्त कारण आहे. उपादान कारण (मुख्य कारण) तेच म्हणविले जाते जे कार्यरूपाने परिणत होण्याला कारण होते. निमित्त कारण अनेक असतात. जसे मडके बनण्यात कुंभार, चाक, काठी इत्यादी निमित्त कारण आहेत, परंतु कुंभार मुख्य निमित्त कारण आहे. त्याचप्रमाणे शरीराच्या निर्मितीत माता-पिताच मुख्य उपादान कारण आहेत, कारण त्यांच्या रज-वीर्यापासूनच शरीराची निर्मिती होते.</p>
<p class="TXT">जन्म आणि आयुष्य निश्चित होण्यात तसेच अनुकूल-प्रतिकूल परिस्थिती निर्माण होण्यात कर्म निमित्त कारण आहे आणि “कोणत्या कर्माचे केव्हा, कुठे कोणते फल मिळेल, कशी परिस्थिती निर्माण होईल” अशा प्रकारची कर्मफलाची व्यवस्था करण्यात, कर्मफल देण्यात भगवत्कृपा निमित्त कारण आहे अर्थात हे सर्व भगवदिच्छेने, भगवंताच्या विधानानेच होते, कारण कर्म जड असल्याने स्वत: कर्माचे फल देऊ शकत नाही. जर कर्मफलाचे विधान जीवाच्या अधिकारात असते तर त्यांनी शुभकर्माचेच फल घेतले असते, अशुभ कर्माचे फल कशाला घेतले असते? जसे संसारात असे पाहण्यात येते की, मनुष्य शुभ कर्माचे फल स्वत:स्वीकार करतो आणि अशुभ कर्माचे (चोरी, डाके घालणे इत्यादी) फल (शिक्षा) स्वत: स्वीकार करीत नाही तर त्याला राजकीय व्यवस्थेकडून दंड दिला जातो.</p>
<p class="TXT">माता मुलासाठी किती कष्ट सहन करते, त्याला गर्भात धारण करते, जन्माचे वेळी असह्य दु:ख सहन करते, आपले दूध पाजते, मोठॺा लाडाने-प्रेमाने पालन-पोषण करते. खाणे-पिणे, उठणे-बसणे, चालणे-फिरणे इत्यादी शिकविते, अशा मातेचे ऋण पुत्र फेडू शकत नाही. म्हणून पुत्राने मातेविषयी कृतज्ञ राहिले पाहिजे. त्याच प्रमाणे पिता न सांगताच पुत्राच्या भरण-पोषणाचा संपूर्ण प्रबंध करतो, विद्या शिकवून योग्य बनवितो, उदरनिर्वाह करण्याची विद्या शिकवितो, लग्न करवितो, अशा पित्याचे ऋण कसे काय फेडले जाऊ शकते? म्हणून माता-पित्याविषयी कृतज्ञ होऊन जिवंतपणी त्यांची आज्ञा पालन करणे, त्यांची सेवा करणे, त्यांना प्रसन्न ठेवणे आणि त्यांच्या मृत्यूनंतर त्यांना पिंड-पाणी देणे, श्राद्ध तर्पण करणे इत्यादी पुत्राचे मुख्य कर्तव्य आहे.</p>
<p class="TXT"><span class="char-style-override-3">प्रश्न—</span>माता-पित्यांनी लहानपणीच मुलांना योग्य शिक्षण दिले नाही आणि म्हणून मुले माता-पित्याची सेवा करीत नाहीत, तर यामध्ये पुत्राचा काय दोष आहे?</p>
<p class="TXT"><span class="char-style-override-3">उत्तर—</span>माता-पित्याकडून योग्य शिक्षण दिले गेले नाही तर त्याचा दोष माता-पित्यावर राहील, कारण त्यांनी आपल्या कर्तव्याचे पालन केले नाही. परंतु माता-पित्याचे दोष पाहणे पुत्राचे कर्तव्य नाही. त्याने तर स्वत:चे कर्तव्य पालन केले पाहिजे. दुसऱ्याचे कर्तव्य पाहिल्याने माणूस आपल्या कर्तव्यापासून च्युत होतो. दुसऱ्याचे कर्तव्य पाहणे हाच फार मोठा भयंकर दोष आहे. गीतेनेही स्वत:चा उद्धार स्वत:च करण्या-विषयी, स्वत:ची सुधारणा करण्याविषयी म्हटले आहे*. </p>
<p class="Footnotes-Bold">* उद्धरेदात्मनात्मानं नात्मानमवसादयेत्।</p>
<p class="Footnotes-Bold">आत्मैव ह्यात्मनो बन्धुरात्मैव रिपुरात्मन:॥</p>
<p class="Footnotes-Right">(गीता ६। ५)</p>
<p class="Footnotes">स्वत:च स्वत:चा उद्धार करून घ्यावा, स्वत:चे पतन होऊ देऊ नये, कारण आपणच आपले मित्र आहोत आणि आपणच आपले शत्रू आहोत.</p>
<p class="TXT">कारण योग्य शिकवण मिळाली तरीही धारण तर स्वत:लाच करावी लागेल. योग्य-शिकवण मिळाली असूनही बालकाने त्याला धारण केले नाही, बिघडून गेला. तर हा दोष स्वत: बालकाचाच राहणार. म्हणून आपला उद्धार आणि आपले पतन याची जबाबदारी मुख्यत्वे करून आपल्यावरच येते.</p>
<p class="TXT"><span class="char-style-override-3">प्रश्न—</span>जर माता-पित्याने पुत्राला कठोर वागणूक दिली, पक्षपात केला तर त्यावेळी पुत्राने कसे वागावे?</p>
<p class="TXT"><span class="char-style-override-3">उत्तर—</span>त्यावेळी पुत्राने माता-पित्याचे कर्तव्य लक्षात घेऊ नये, त्याने तर आपलेच कर्तव्य चोखपणे बजावले पाहिजे आणि माता-पित्याची विशेष उत्साहाने सेवा केली पाहिजे. रामचरितमानसमध्ये तर प्रत्येकासाठी म्हटले गेले आहे—<span class="char-style-override-3">“मंद करत जो करइ भलाई॥”</span> (५।४१।७)</p>
<p class="TXT">जर माता-पिता पुत्राचा आदर करत असतील तर आदरामध्ये पुत्राची सेवा खर्च होते, विक्री होते. परंतु ते आदर करीत नसतील, निरादर करीत असतील तर पुत्राची सेवा पूर्ण राहते, खर्च होत नाही. ते कष्ट देत असतील तर पुत्राची शुद्धी होते, सहनशीलता वाढते, तप वाढते, महत्त्व वाढते. म्हणून मातापित्यांनी दिलेल्या कष्टाला परम तप समजून प्रसन्नतेने सहन करावे आणि असे समजावे की “माझ्यावर आईवडिलांची फार मोठी कृपा आहे, ज्यामुळे माझी सेवा मुळीच खर्च न होता मला शुद्ध सेवेचा, शुद्ध तपश्चर्येचा लाभ मिळत आहे. अशी संधी तर एखाद्याच भाग्यशाली व्यक्तीला मिळते आणि माझे असे अहोभाग्य आहे की, माता-पिता माझ्या सेवेचा स्वीकार करीत आहेत.” जर त्यांनी सेवा स्वीकारलीही नाही तरीही पुत्राचे काम त्यांची सेवा करणे हेच आहे. सेवेमध्ये कोणती उणीव वा त्रुटी दिसू लागेल तर ती उणीव तात्काळ भरून काढावी आणि सेवेतच तत्पर रहावे.</p>
<p class="TXT">जो पुत्र धन, जमीन, घर इत्यादी मिळविण्याच्या आशेने आई-वडिलांची सेवा करीत असेल, तर ती सेवा वास्तविक धनादींचीच सेवा होते, आई-बापाची सेवा होत नाही. पुत्राने तर केवळ सेवेचाच संबंध ठेवावा. त्याने आई-वडिलांना असे म्हणावे की, तुमच्याजवळ जी धन-संपत्ती आहे, ती तुम्ही माझ्या भावाला द्या अथवा बहिणीला द्या, ज्याला देऊ इच्छित असाल त्याला द्या, परंतु सेवा मात्र माझ्याकडून घ्या. माता-पित्याने आपली सेवा स्वीकार करावी—यातच त्यांची आपल्यावर कृपा आहे असे समजावे.</p>
<p class="TXT"><span class="char-style-override-3">प्रश्न—</span>माता-पिता यांनी अनुचित निषिद्ध कर्म करण्याची आज्ञा केली तर त्यावेळी पुत्राचे कोणते कर्तव्य आहे?</p>
<p class="TXT"><span class="char-style-override-3">उत्तर—</span>अनुचित आज्ञा दोन प्रकारची असते (१) “अमुकाला ठार कर इत्यादी दुसऱ्यांचे अनिष्ट करण्याची आज्ञा करणे.” (२) “तू घर सोडून वनात जा” इत्यादी आज्ञा करणे. यापैकी दुसऱ्या आज्ञेचे तर पालन करावे, परंतु पहिल्या आज्ञेचे पालन करू नये. त्यामध्ये पित्याचे सामर्थ्य लक्षात घेतले पाहिजे. जर पिता समर्थ असेल तर त्या आज्ञेचे पालन करण्यास काहीही हरकत नाही. जसे जमदग्नीने आपल्या पुत्र परशुरामाला म्हटले की, तुझी माता व्यभिचारिणी आहे आणि तुझे बंधू माझी आज्ञा पाळत नाहीत, म्हणून तू त्यांना ठार कर. त्यावेळी परशुरामाने त्यांना ठार केले. जमदग्नीने प्रसन्न होऊन वरदान माग म्हटले तेव्हा परशुरामांनी माता आणि बधूंना जिवंत करा आणि त्यांना मी ठार केल्याची आठवणही राहू नये असा वर मागितला. जगदग्नीने “तथास्तु” म्हटले आणि सर्व जिवंत झाले.</p>
<p class="TXT">जर पिता समर्थ नसेल आणि तो अनुचित आज्ञा करीत असेल तर पुत्राने त्या आज्ञेचे पालन करू नये. कारण जर पुत्र त्या आज्ञेचे पालन करील तर पित्याला नरक भोगावा लागेल. ज्या आज्ञेच्या पालनाने पित्याला नरक भोगावा लागेल, दु:ख भोगावे लागेल, अशा आज्ञेचे पालन करू नये. समजा मला जरी नरकात जावे लागले तरी चालेल, परंतु पित्याला नरक मिळू नये असा भाव राहिल्यास पुत्रही नरकात जाणार नाही किंवा पित्यालाही नरक प्राप्त होणार नाही. तात्पर्य हे आहे की, पित्याचा नरकापासून बचाव करण्यासाठी त्यांच्या आज्ञेचा भंग करावा, परंतु अनुचित काम कधीही करू नये.</p>
<p class="TXT">जर पिता समर्थ नसेल आणि तो अनुचित आज्ञा देत असेल, परंतु पुत्राने जन्मभर माता-पित्याच्या कोणत्याही आज्ञेचे उल्लंघन केले नसेल, तर पुत्राने ती अनुचित आज्ञा पालन करण्याची घाई करू नये, त्यावर विचार करावा आणि भगवंताचे स्मरण करावे. जसे गौतमांनी आपला पुत्र चिरकारी ह्याला म्हटले की, तुझी माता व्यभिचारिणी आहे, तिला ठार कर आणि असे म्हणून ते वनाकडे गेले. चिरकारीने तलवार उपसली आणि पित्याच्या आज्ञेवर विचार करू लागला. इतक्यात गौतमांना असे वाटले की, तिला कशाला ठार करावे, तिचा त्याग तर केला जाऊ शकतो. ते परतले आणि पाहतात तर चिरकारी हातात तलवार घेऊन उभा आहे. त्यावेळी त्यांनी चिरकारीस मातेला ठार करण्यापासून परावृत्त केले.</p>
<p class="TXT"><span class="char-style-override-3">प्रश्न—</span>गोस्वामी तुलसीदासांनी म्हटले आहे—</p>
<p class="Shlok-Color-2">जाके प्रिय न राम-बैदेही।</p>
<p class="Shlok-Color-2">तजिये ताहि कोटि बैरी सम, जद्यपि परम सनेही॥</p>
<p class="Shlok-Color-2">तज्यो पिता प्रह्लाद, बिभीषण बंधु, भरत महतारी॥</p>
<p class="Shlok-Color-2">बलि गुरु तज्यो, कंत ब्रज-बनितन्हि, भये मुद-मंगलकारी॥</p>
<p class="TXT">प्रल्हादाने पित्याचा, बिभीषणाने बंधूचा, भरताने मातेचा, बळीने गुरूचा आणि गोपिकांनी पतींचा त्याग केला, तर काय त्यांना दोष लागला नाही?</p>
<p class="TXT"><span class="char-style-override-3">उत्तर—</span>या ठिकाणी एक गोष्ट लक्षात ठेवण्याची आहे की, त्यांनी पिता इत्यादींचा त्याग कोणत्या विषयाखाली, कोणत्या अंशात केला? हिरण्यकशिपु प्रल्हादाला फार कष्ट देत होता, परंतु प्रल्हाद ते सर्व प्रसन्नतेने सहन करीत होते. त्यांना ही गोष्ट मान्य होती की, हे शरीर पित्याचे आहे, म्हणून ते या शरीराला जसे ठेवू इच्छितील तसे ठेवोत, यावर त्यांचा पूर्ण अधिकार आहे. म्हणूनच त्यांनी पित्याला कधीही असे म्हटले नाही की, तुम्ही मला कष्ट का देत आहात? परंतु मी (स्वत:) साक्षात परमात्म्याचा अंश आहे, म्हणून मी भगवंताच्या सेवेत, भजनात लागलेला आहे, पिताजी या बाबतीत आडकाठी निर्माण करतात, मला रोखतात—हे उचित नाही. म्हणून प्रल्हादाने पित्याच्या त्या आज्ञांचा त्याग केला, ज्यामुळे त्यांना नरकात जावे लागणार नाही. जर त्यांनी पित्याची आज्ञा मान्य करून भगवद्भक्तीचा त्याग केला असता तर त्याचा दंड पित्याला भोगावा लागला असता. पुत्राकडून असे कोणतेही काम व्हावयास नको, ज्यामुळे पित्याला दंड भोगावा लागेल. याच दृष्टीने त्यांनी पित्याची आज्ञा न मानता पित्याचे हितच केले, पित्याचा त्याग केला नाही.</p>
<p class="TXT">रावणाने बिभीषणाला लाथ मारली आणि म्हटले की, तू येथून निघून जा तेव्हा बिभीषण रामाकडे आले. म्हणून बिभीषणाने बंधूचा त्याग केला नाही, उलट त्याच्या अन्यायाचा त्याग केला. अन्यायाचे समर्थन, अनुमोदन केले नाही. बिभीषणाने रावणाला त्याच्या हिताचीच गोष्ट सांगितली आणि त्याचे हितच केले.</p>
<p class="TXT">मातेने रामरायाला वनात पाठविले, दु:ख दिले—या विषयामुळेच भरताने मातेचा त्याग केला. भरताचे म्हणणे असे होते की, जशी कौसल्यामाता माझ्यावर रामराया-पेक्षाही जास्त प्रेम करीत होती तसेच तुलाही माझ्यापेक्षा अधिक प्रेम रामरायावर करावयास पाहिजे होते, परंतु तू रामरायाला वनात पाठविलेस. जर तू रामरायाचीही आई राहिली नाहीस, तर मग माझी आई कशी राहशील? या विषयात तुला दंड देणे माझ्यासाठी उचित नाही. मी तर तुला “आई” समजू नये एवढे म्हणू शकतो यापेक्षा दुसरे काय करणार!</p>
<p class="TXT">बळीने गुरूचा या अंशामध्ये त्याग केला की, साक्षात् भगवान् ब्राह्मणवेशात येऊन माझ्याशी याचना करीत आहेत, परंतु गुरूजी मला दान करण्यास थांबवत आहेत, म्हणून मी गुरूची आज्ञा मानणार नही. गुरूच्या आज्ञेचा त्यागसुद्धा गुरूच्या हितासाठीच केला. बळी दान देण्यासाठी तयारच होता. जर त्यावेळी त्यांनी गुरूची आज्ञा मान्य केली असती तर त्याचा दोष गुरूलाच लागला असता. म्हणून त्यांनी गुरूचा शाप स्वीकारला आणि त्या दोषा-पासून, अहितापासून गुरूला वाचविले. स्वत: दंडभोगला, परंतु गुरूला दंडापासून वाचविले तर ही गुरू सेवाच झाली.</p>
<p class="TXT">भगवंतांना सन‍्मुख होण्यापासून पती थांबवत होते. त्यामुळचे गोपींनी पतींचा त्याग केला. जर त्यांनी पतीची आज्ञा मानली असती तर पती पापाचे भागीदार बनले असते, म्हणून पतींची आज्ञा न मानून पतींना पापापासून वाचविले.</p>
<p class="TXT">तात्पर्य हे आहे की, मनुष्यशरीराची सार्थकता परमात्म्याला प्राप्त करण्यातच आहे. म्हणून त्याला सहायक होणारा आमचे हित करतो आणि त्यात बाधा आणणारा आमचे अहित करतो. प्रल्हाद इत्यादी सर्वांनी परमात्मप्राप्तीत बाधा आणणाऱ्यांचाच त्याग केला आहे, पिता इत्यादींचा नाही. म्हणूनच त्यांचे मंगलच मंगल झाले.</p>
<p class="TXT"><span class="char-style-override-3">प्रश्न—</span>मातेचा दर्जा उच्च आहे का पित्याचा? आणि उच्च असण्याचे काय कारण आहे?</p>
<p class="TXT"><span class="char-style-override-3">उत्तर—</span>उच्च दर्जा मातेचाच आहे. मातेचा दर्जा पित्यापेक्षा शंभर पटीने अधिक सांगितला गेला आहे—<span class="char-style-override-3">“सहस्रं तु पितॄन्माता गौरवेणातिरिच्यते” </span>(मनु०२।१४५) श्रीरामचंद्रजी जेव्हा वनवासाला निघाले तेव्हा ते मातेजवळ गेले आणि मातेच्या चरणाला नमस्कार करून म्हणाले “आई मला वन-वासाची आज्ञा झाली आहे” मातेने म्हटले जर केवळ एकटॺा पित्याने अशी आज्ञा दिली असेल तर मग मातेचा दर्जा अधिक समजून तू वनामध्ये जाऊ नको—</p>
<p class="Shlok-Color-2">जौं केवल पितु आयसु ताता।</p>
<p class="Shlok-Color-2">तौ जनि जाहु जानि बड़ि माता॥</p>
<p class="TXT-Right">(मानस० अयोध्या० ५६। १)</p>
<p class="TXT">मात्र, जर तुझ्या लहान्या आईने आणि पित्याने वनात जाण्यासाठी सांगितले असेल तर* वन तुझ्यासाठी शंभर पटीने अयोध्ये-सारखे आहे—</p>
<p class="Shlok-Color-2">जौं पितु मातु कहेउ बन जाना। </p>
<p class="Shlok-Color-2">तौ कानन सत अवध समाना॥</p>
<p class="TXT-Right">(मानस० अयोध्या० ५६। २)</p>
<p class="Footnotes">* कौसल्या मातेने आपल्यापेक्षाही अधिक सावत्र आईचा (विमाता) आदर दाखविण्याविषयी जी गोष्ट म्हटली आहे, हा त्यांचा उदार भाव आहे. कौसल्यामातेने सर्वांना ही शिकवण दिली आहे की, मातेपेक्षा विमातेचा (सावत्र आईचा) आदर अधिक करावयास हवा, ज्यामुळे परिवारामध्ये परस्पर प्रेम कायम राहिल.</p>
<p class="TXT">पिता तर धन-संपत्ती इत्यादीने पुत्राचे पालन-पोषण करतो, परंतु माता आपले शरीर खर्ची घालून पुत्राचे पालन-पोषण करते. धन-संपत्ती इत्यादी तर ममतेच्या वस्तू आहेत. आणि शरीर अहंतेची वस्तू आहे. ममतेपेक्षा अहंता जवळ असते. ममतेच्या वस्तू येत जात राहतात आणि शरीर अपेक्षाकृत राहते. म्हणून मातेचा दर्जा उच्च असलाच पाहिजे.</p>
<p class="TXT">मातेने आपल्या युवावस्थेचा नाश केला आहे. आपले शरीर अर्पण करून, आपले दूध पाजून पालन-पोषण केले आहे. मातेने दाईचे, न्हाव्याचे, धोब्याचे शिंप्याचे, गुरूचेही काम केले आहे. एवढेच नव्हे मल-मूत्र काढून भंग्याचे कामही केले आहे. ते कामसुद्धा बिगार म्हणून केले नाही, उलट मोठॺा स्नेहाने, ममतेने, उत्साहपूर्वक केले आहे आणि मोबदल्यात काहीही अपेक्षा ठेवली नाही. जेव्हा बाळ आजारी पडते तेव्हा मातेच्या शरीराचे बळ कमी होते. म्हणून संसारात मातेसमान मुलाचे पालन-पोषण करणारे दुसरे कोण आहे? <span class="char-style-override-3">“मात्रा समं नास्ति शरीरपोषणम्”</span> म्हणूनच मातेचा दर्जा उच्च आहे. शास्त्रामध्ये असा उल्लेख आला आहे की, पुत्र जर साधु-संन्यासी झाला, तरीही जर माता समोर आली तर त्याने मातेला साष्टांग नमस्कार करावा. इतका उच्च दर्जा दुसऱ्या कोणाचा होऊ शकतो?</p>
<p class="TXT"><span class="char-style-override-3">प्रश्न—</span>माता-पित्याच्या सेवेने कोणता लाभ होतो?</p>
<p class="TXT"><span class="char-style-override-3">उत्तर—</span>माता-पित्याच्या सेवेने इहलोक आणि परलोक दोन्हीही कल्याणकारक होतात, भगवान् प्रसन्न होतात. जे माता-पित्याची सेवा करीत नाहीत, त्यांच्यावर भगवान् विश्वास ठेवित नाहीत. कारण जर हा स्वत:च्या माता-पित्याची सुद्धा सेवा, भक्ती करीत नाही, तर मग माझी भक्ती कशी काय करणार?</p>
<p class="TXT">पुंडलिकाने तन-मनाने तत्परतापूर्वक माता-पित्याची सेवा केली. त्याच्या सेवेला पाहून भगवान् प्रसन्न झाले आणि न बोलावताच पुंडलिकाच्या घरी आले आणि म्हणाले “पुंडलिका! तुझी माता-पित्याविषयी जी भक्ती आहे त्यामुळे प्रसन्न होऊन मी स्वत: तुझ्याकडे तुला दर्शन देण्यासाठी आलो आहे” पुंडलिक त्यावेळी माता-पित्याच्या सेवेत व्यस्त होता. म्हणून तो भगवंतांना म्हणाला-“माता-पित्याच्या ज्या सेवेमुळे आपण येथे मला दर्शन देण्यासाठी आलात, त्या सेवेचा मी त्याग कसा करु शकतो? आता तर मी माता पित्याच्या सेवेत व्यस्त आहे, सेवा पूर्ण झाल्यावरच मी आपले दर्शन करू शकतो, तोपर्यंत आपण थांबत असाल तर या विटेवर उभे रहा.” असे म्हणून पुंडलिकाने दोन विटा पाठीमागे फेकल्या. भगवान् त्यावर उभे राहिले. विटेवर उभे राहिल्या-मुळे भगवंताचे नाव “विठ्ठल” पडले. भगवंताच्या या रूपाचे कोणी दर्शन करू इच्छिल तर त्याने पंढरपूरला (महाराष्ट्र) जाऊन दर्शन करावे. त्याचप्रमाणे महाभारतात मूक चांडाळाची कथा येते. मूक चांडाळाची माता-पित्याविषयी भक्ती पाहून भगवान् स्वत:त्याच्या घरी राहत होते. तात्पर्य हे आहे की, माता-पित्याच्या सेवेने इहलौकिक आणि पार-लौकिक सर्व प्रकारचे लाभ प्राप्त होतात.</p>
<p class="TXT"><span class="char-style-override-3">प्रश्न—</span>जर माता-पित्याच्या सेवेचे एवढे माहात्म्य आहे, तर मग त्यांची सेवा करणे सोडून माणसे साधु-संन्यासी का होतात?</p>
<p class="TXT"><span class="char-style-override-3">उत्तर—</span>जसा एखादा मरण पावतो तर तो माता-पित्याची सेवा सोडूनच जातो, परंतु तो दोषाचा भागीदार होत नाही, म्हणून ज्याला संसाराविषयी वास्तविक वैराग्य झाले असेल, तो दोषाचा भागीदार होत नाही. त्याचप्रमाणे जो संपूर्णपणे भगवंताला शरण झाला आहे, त्यालाही कोणता दोष लागत नाही. कारण त्याच्यावर कोणाचेही ऋण राहत नाही—</p>
<p class="Shlok-Color-2">देवर्षिभूताप्तनृणां पितॄॄॄणां</p>
<p class="Shlok-Color-2">न किंकरो नायमृणी च राजन्।</p>
<p class="Shlok-Color-2">सर्वात्मना य: शरणं शरण्यं</p>
<p class="Shlok-Color-2">गतो मुकुन्दं परिहृत्य कर्तम्॥</p>
<p class="TXT-Right"> (श्रीमद्भा० ११। ५। ४१)</p>
<p class="TXT">“राजा, जो संपूर्ण कर्म सोडून संपूर्ण रूपाने शरणागतवत्सल भगवंताला शरण होतो, तो देव, ऋषी, प्राणी, कुटुंबीजन आणि पितृगण—यापैकी कोणाचाही ऋणी आणि सेवक राहत नाही.”</p>
<p class="TXT">तात्पर्य हे आहे की, ज्या मनुष्याने आपल्या जन्माचे वास्तविक ध्येय भगवत् प्राप्ती मानले आहे, त्याच्याकडून जर माता-पित्याच्या सेवेचा, परिवाराचा त्याग झाला तर त्याला दोष लागत नाही.</p>
<p class="TXT"><span class="char-style-override-3">प्रश्न—</span>दोन-चार मुले असतील आणि त्यापैकी एखादा साधु-संन्यासी बनला तर काही हरकत नाही, परंतु एखाद्याला एकच मुलगा असेल आणि तो जर साधु-संन्यासी बनला तर त्याच्या माता-पित्याने कोणाच्या आश्रयावर जगावे?</p>
<p class="TXT"><span class="char-style-override-3">उत्तर—</span>त्या मुलाने जोपर्यंत माता-पिता जिवंत आहेत, तोपर्यंत त्यांची सेवा करीत रहावे, त्यांचा त्याग करू नये, कारण भगवत् प्राप्ती होण्यात साधू बनणे आवश्यक नाही, उलट संसाराविषयी वैराग्य आणि भगवंताविषयी प्रेम होणे हेच आगत्याचे आहे. म्हणून त्याने माता-पित्याची सेवा करीतच भजन-स्मरण करीत रहावे म्हणजे त्याच्या भगवत्-प्राप्तीमध्ये कोणतीही बाधा येणार नाही, उलट माता-पिताच्या प्रसन्नतेने भगवत्प्राप्तीमध्ये साहाय्यताच होईल. तात्पर्य हे आहे की, माता-पित्याच्या ऋणाची फेड केल्याशिवाय त्यांचा त्याग करू नये. परंतु तीव्र वैराग्य झाले, भगवंताच्या चरणी अनन्य प्रेम निर्माण झाले, अशा अवस्थेत माता-पित्याची सेवा सुटली गेली, तर त्याला दोष लागणार नाही.</p>
<p class="TXT">जो घरी बसून आहे, परंतु माता-पित्याची सेवा करीत नाही, केवळ आपल्या स्त्री, पुत्रांच्या पालनातच मग्न आहे, त्याला दोष (पाप) लागणारच. त्याचप्रमाणे जो माता-पित्याचा, घर-परिवाराचा त्याग करून साधू बनला आहे आणि मठ-आश्रम बांधतो, पैसा जमा करतो, शिष्य-शिष्या बनवितो, ऐश-आरामाने जीवन जगतो, त्याला माता-पित्याची सेवा न करण्याचे पाप लागणारच.</p>
<p class="TXT"><span class="char-style-override-3">प्रश्न—</span>जर एखादा साधु-संन्यासी होऊन पैशाचा संग्रह करतो आणि पैसा मिळवून माता-पिता, स्त्री-पुत्रांना पैसा पाठवतो, त्यांचे पालन-पोषण करतो, अशा परिस्थितीत तो दोषी ठरतो काय?</p>
<p class="TXT"><span class="char-style-override-3">उत्तर—</span>जे साधु-संन्यासी होऊन माता-पिता इत्यादींना रुपये पाठवतात ते तर पापाचे भागीदार आहेतच, परंतु जे त्यांनी दिलेल्या पैशाने आपला निर्वाह करतात तेही पापाचे भागीदार आहेत, कारण ते दोघेही शास्त्रविरुद्ध वर्तन करीत आहेत. माता-पित्याची सेवा तर त्यांनी गृहस्थाश्रमातच राहून करावयास पाहिजे होती, परंतु त्यांनी अवैध काम करून संन्यास आश्रमाला दूषित केले तर त्यांना पाप लागणारच. ते पापापासून आपला बचाव करू शकत नाहीत.</p>
<p class="TXT"><span class="char-style-override-3">प्रश्न—</span>जर घरामध्ये मातेचे पालन करणारा, सांभाळणारा कोणी राहिला नसेल तर त्या अवस्थेत साधु-संन्यासी बनलेला मुलगा मातेचे पालन करू शकतो किंवा नाही?</p>
<p class="TXT"><span class="char-style-override-3">उत्तर—</span>मातेला जर कोणाचाच आधार राहिला नसेल तर साधु झालेला मुलगासुद्धा मातेचे पालन करू शकतो आणि पालन करणे आवश्यकच आहे. असमर्थ अवस्थेत असलेल्या कोणत्याही प्राण्यांची सेवा केली पाहिजे, शरीराची जनक असलेली माता जर असमर्थ अवस्थेत असेल तर तिची सेवा करण्यामध्ये कोणताही दोष नाही.</p>
<p class="TXT"><span class="char-style-override-3">प्रश्न—</span>मुलगी (कन्या) तर पतीच्या घरी निघून जाते, मग ती माता-पित्याची सेवाकशी करू शकते? आणि सेवा केल्याशिवाय माता-पित्याच्या ऋणातून ती मुक्त कशी होऊ शकते?</p>
<p class="TXT"><span class="char-style-override-3">उत्तर—</span>जसे एखाद्यावर कर्जाचा येवढा अधिक बोजा होतो की, तो फेडण्याची इच्छा मनात असूनही तो जर फेडू शकला नाही तर त्याने ऋणदात्याकडे जाऊन म्हणावे की, मी आणि माझे स्त्री पुत्र, घर, जमीन इत्यादी सर्व काही आपणाला समर्पित आहे, आता तुम्ही यांचा जसा उपयोग करू इच्छित असाल तसा करू शकता. असे केल्याने त्याच्यावर ऋण राहत नाही, कर्ज माफ होते. त्याचप्रमाणे कन्या लहानपणा-पासूनच माता-पित्याला समर्पित झालेली असते. ती स्वत:ची कोणतीच इच्छा ठेवित नाही. माता-पिता ज्यांच्याशी तिचा संबंध (विवाह) जोडतात, ती प्रसन्नतापूर्वक तेथे निघून जाते. ती आपल्या स्वत:च्या गोत्रालाही पतीच्या गोत्रात मिसळून टाकते. जिने असा त्याग केला आहे तिच्यावर माता-पित्याचे ऋण कसे राहू शकते? राहू शकत नाही.</p>
<p class="TXT"><span class="char-style-override-3">प्रश्न—</span>माता-पित्याला कोणाचाच आश्रय राहिला नसेल तर तशा अवस्थेत विवाहित मुलगी माता-पित्याचे पालन करू शकते की नाही?</p>
<p class="TXT"><span class="char-style-override-3">उत्तर—</span>ती असाहाय्य माता-पित्याची सेवा करू शकते. जर विवाहित मुलीला संतती झाली असेल तर माता-पिता तिच्या घरचे अन्न पाणी घेऊ शकतात, तिच्या घरी राहू शकतात. परंतु तिला जर संतती झाली नसेल तर माता-पिता तिच्या घरचे अन्न पाणी घेऊ शकत नाहीत, त्यांना तो अधिकार नाही.</p>
<p class="TXT">माता-पित्याने कन्येचे दान (विवाह) केलेले असते म्हणून ते आता तिच्या घरचे अन्न घेऊ शकत नाहीत, कारण दान दिलेल्या वस्तूवर दात्याचा अधिकार राहत नाही. परंतु कन्येला संतती (पुत्र अथवा पुत्री) झाल्यावर माता-पिता कन्येच्या घरचे अन्न घेऊ शकतात. त्याचे कारण असे आहे की, कन्येच्या पतीने (जावायाने) केवळ पितृऋणातून मुक्त होण्यासाठीच दुसऱ्याची कन्या स्वीकार केलेली असते आणि तिच्यापासून संतती झाल्यावर तो पितृऋणातून मुक्त होतो. म्हणून संतती झाल्यानंतर माता-पित्याचा कन्येवर अधिकार होतो, म्हणूनच तर नातू आपल्या आजी आणि आजोबाचे श्राद्ध तर्पण करू शकतो.</p>
<p class="TXT">माता-पिता साक्षात् परमात्म्याचे स्वरूप आहेत. म्हणून त्यांना परमात्म्याचे स्वरूप मानून पुत्राने नेहमी त्यांच्या सेवेतच तत्पर राहिले पाहिजे. त्यांच्या सेवेत उणीव, त्रुटी राहता कामा नये, कारण हे शरीर माता-पित्याचेच आहे.</p>
<p class="TXT">परिवारामध्ये भाऊ, बहिणी, माता इत्यादी सगळेच कर्म करीत असतात, परंतु त्यांच्या-कडून फार मोठी चूक ही होत असते की, ते कामना, ममता, आसक्ती, स्वार्थ इत्यादीला वशीभूत होऊन कर्म करतात. म्हणून अलौकिक आणि पारलौकिक दोन्हीही लाभ मिळत नाहीत, उलट हानीच होते. स्वार्थाला वशीभूत होऊन आपल्यासाठी कर्म करण्यानेच लोकामध्ये भांडण तंटे, ईर्ष्या इत्यादी दोष येतात आणि परलोकामध्ये दुर्गती होते. दुसऱ्यांची सेवा करून मोबदल्यात काही तरी अपेक्षा ठेवल्याने वस्तू आणि व्यक्तीशी मनुष्याचा संबंध जोडला जातो. कोणत्याही कर्माशी स्वार्थाचा संबंध जोडल्याने ते कर्म तुच्छ आणि बंधनकारक होते. स्वार्थी माणसाला संसारामध्ये कोणीही चांगले म्हणत नाही. मागणाऱ्याला कोणीही अधिक देऊ इच्छित नाही. प्राय: असे दिसून येते की, परिवारामध्ये असलेल्या रागी (आसक्त) आणि भोगी व्यक्तीपासून वस्तू लपविल्या जातात. या उलट आपल्याजवळ जेवढी समज समय, सामर्थ्य आणि सामुग्री असेल, तेवढॺानेच आपण दुसऱ्याची सेवा केली तर त्याने कल्याण तर होतेच, शिवाय वस्तू, आराम, मान, सन्मान, आदर-सत्कार इत्यादीची अपेक्षा न ठेवली तरी प्राप्त होऊ लागतात. परंतु कर्मयोग्याला मान-सन्मानाची इच्छा नसते, कारण मान सन्मानाची इच्छा व सुखोपभोग बंधनास कारण होतात.</p>
<p class="TXT">“मला सुख कसे मिळेल?” केवळ याच इच्छेमुळे मनुष्य कर्तव्यच्युत आणि पतित होतो. म्हणून “दुसऱ्याला सुख कसे मिळेल?” असा भाव कर्मयोग्याने नेहमी ठेवला पाहिजे. परिवारामध्ये माता-पिता, बहीण-भाऊ, स्त्री-पुत्र इत्यादी जितक्या व्यक्ती आहेत, त्या सर्वांनी एकमेकाच्या हिताचा विचार केला पाहिजे. प्राय: सेवा करणाऱ्याकडून ही चूक होते की, तो “मी सेवा करतो” “मी वस्तू दान करतो” असे मानून व्यर्थ अभिमान करून बसतो. वस्तुत: सेवा करणारी व्यक्ती सेव्याची वस्तूच सेव्याला समर्पण करीत असते. जसे मातेचे दूध तिच्या स्वत:साठी नसून बाळासाठीच असते, तसेच मनुष्याजवळ जितकी काही सामुग्री आहे ती त्याच्या स्वत:साठी नसून दुसऱ्यासाठीच असते. म्हणून मनुष्याला प्राप्त सामुग्रीविषयी ममता करण्याचा अर्थात् त्याला आपली, आपल्यासाठी समजण्याचा अधिकार नाही. ममता केली तरीही प्राप्त सामुग्री तर नेहमीसाठी राहणार नाही, केवळ ममतारूपी बंधन राहील. यामुळेच भगवान् म्हणतात की, वस्तूंना आपली समजून स्वत: त्यांचा भोग घेणारा मनुष्य चोरच आहे.</p>
<p class="TXT">देवता, ऋषी, पितर, पशु-पक्षी, वृक्ष-लता इत्यादी सर्वांचा स्वभावच परोपकार करण्याचा आहे. मनुष्याला यांच्याकडून नेहमीच सहयोग मिळत असल्यामुळे तो यांचा ऋणी आहे. या ऋणातून मुक्त होण्यासाठीच पंचमहायज्ञ (ऋषियज्ञ, देवयज्ञ, भूतयज्ञ, पितृयज्ञ आणि मनुष्य यज्ञ) याचे विधान आहे. मनुष्यच एक असा प्राणी आहे जो बुद्धिपूर्वक सर्वांना आपल्या कर्तव्यकर्माने तृप्त करू शकतो. म्हणून सर्वात अधिक जबाबदारी मनुष्यावरच आहे. यालाच अशी स्वतंत्रता मिळाली आहे, ज्याचा सदुपयोग करून हा परम श्रेयाची प्राप्ती करू शकतो.</p>
<p class="TXT">देवता इत्यादी तर आपल्या कर्तव्याचे पालन करीतच असतात. जर मनुष्याने आपल्या कर्तव्याचे पालन केले नाही तर देवतां मधीलच नव्हे तर त्रैलोक्यातीलच संतुलन बिघडून जाते आणि परिणामस्वरूप अतिवृष्टी, अनावृष्टी, भूकंप, दुर्भिक्ष इत्यादी प्राकृतिक प्रकोप होऊ लागतात. भगवान्-सुद्धा (गीता ३। २३-२४ मध्ये) म्हणतात की, “जर मी सावधपणे कर्तव्याचे पालन केले नाही तर समस्त लोक नष्ट भ्रष्ट होतील.” ज्याप्रमाणे चालत असलेल्या बैलगाडीचे एखादे चाक एकदम मोडले तर संपूर्ण गाडीला झटका बसतो. त्याचप्रमाणे गतिशील सृष्टिचक्रामधील एखादी व्यक्ती जरी कर्तव्यच्युत झाली तर त्याचा विपरीत प्रभाव संपूर्ण सृष्टीवर पडतो. या उलट जसे शरीराचा एक रोगी भाग बरा झाल्यावर संपूर्ण शरीराचे आपोआप हित होते, तसेच आपल्या कर्तव्याचे योग्य प्रकारे पालन करणाऱ्याकडून संपूर्ण सृष्टीचे आपोआप हित होते.</p>
<p class="TXT">प्रजापती ब्रह्मदेवाने देवता आणि मनुष्य—दोघांनाही आपापल्या कर्तव्याचे पालन करण्याची आज्ञा दिली आहे. देवता इत्यादी सर्व मर्यादेतच कार्य करीत असतात. केवळ मनुष्यच आपल्या अज्ञानाने मर्यादेचा भंग करतो. कारण त्याला दुसऱ्यांची सेवा करण्यासाठीच जी सामुग्री मिळाली आहे, त्यावर तो आपला अधिकर गाजवितो. अनंत जन्मांच्या कर्मबंधनातून मुक्त होण्यासाठी मनुष्याला स्वतंत्रता मिळाली आहे, परंतु तो त्याचा दुरुपयोग करून कर्म आणि कर्मफलाविषयी ममता-आसक्ती ठेवतो. फलस्वरूप नवीन बंधन निर्माण करून तो स्वत:त्यात फसतो आणि पुढे अनेक जन्मापर्यंत दु:ख भोगण्याची योजना तयार करून ठेवतो. म्हणून मनुष्याने त्याला जी काही सामुग्री मिळाली आहे त्याने त्या सामुग्रीने त्रैलोक्याची सेवा करावी अर्थात् त्या सामुग्रीला त्याने भगवान्, देवता, ऋषी, पितर, मनुष्य इत्यादी संपूर्ण प्राण्यांच्या सेवेत खर्ची घालावी.</p>
<p class="TXT"><span class="char-style-override-3">शंका—</span>जी काही सामुग्री प्राप्त झाली आहे, ती सर्वची सर्व दुसऱ्यांच्या सेवेत खर्ची घातली तर कर्मयोग्याचा जीवननिर्वाह कसा चालू शकेल?</p>
<p class="TXT"><span class="char-style-override-3">समाधान—</span>वास्तविक ही शंका शरीराशी आपले ऐक्य मानल्याने अर्थात् शरीरालाच स्वत:चे स्वरूप मानल्याने उत्पन्न होते, परंतु कर्मयोगी शरीराशी आपला कोणताही संबंध मानीतच नाही. उलट त्याला संसारचे आणि संसारासाठीच मानून त्याच्याच सेवेमध्ये लावतो. त्याची दृष्टी अविनाशी स्वरूपावर असते, नाशवान शरीरावर नसते. ज्याची दृष्टी शरीराकडे असते, तोच अशी शंका करू शकतो की, कर्मयोग्याचा जीवननिर्वाह कसा होईल?</p>
<p class="TXT">जोपर्यंत भोगेच्छा राहते, तोपर्यंतच जगण्याची इच्छा आणि मरणाची भीती राहते. भोगेच्छा कर्मयोग्याच्या ठिकाणी राहतच नाही, कारण त्याचे संपूर्ण कर्म आपल्यासाठी न होता दुसऱ्यांच्या सेवेसाठीच होतात. म्हणून कर्मयोगी स्वत:च्या जगण्याची पर्वा करीत नाही. त्याच्या मनात असा प्रश्न येतच नाही की, माझा जीवननिर्वाह कसा होईल? वास्तविक ज्याच्या अंत:करणात जगताची आवश्यकता नसते, त्याची आवश्यकता जगाला राहते. म्हणून जग त्याच्या निर्वाहाचा आपोआप प्रबंध करते.</p>
<p class="TXT">ज्यांचे जीवन परोपकारासाठीच समर्पित झाले आहे, असे पशु-पक्षी, कीट-पतंग, वृक्ष-लता इत्यादी सर्व सामान्य प्राण्यांच्याही जीवननिर्वाहाचा जर प्रबंध आहे, तर शरीरासह मिळालेल्या सर्व सामुग्रीला प्राण्यांच्या हितासाठी खर्च करणाऱ्या मनुष्याचा जीवन-निर्वाहाचा प्रबंध होणार नाही, असे कसे शक्य आहे?</p>
<p class="TXT">सर्वांचे पालन करणाऱ्या भगवंताच्या असीम कृपेने जीवननिर्वाहाची सामुग्री सर्व प्रण्यांना समानरूपाने मिळालेली आहे. याचे प्रत्यक्ष उदाहरण सर्वांसमोर आहे. मातेच्या शरीरात ज्या ठिकाणी रक्तच रक्त राहते, तेथेही बाळाच्या जीवननिर्वाहासाठी गोड आणि पुष्टिकर दूध आपोआप निर्माण होते. म्हणून मग प्रारब्धाने समजा की भगवंताच्या कृपेने माना, मनुष्याच्या जीवन-निर्वाहाची सामुग्री त्याला मिळतच असते. या विषयात संदेह, चिंता, शोक, विचार करण्याची आवश्यकताच नाही. भगवंताच्या राज्यात जर पाप्यातला पापी तसेच नास्तिकातला नास्तिक पुरुषाचासुद्धा जीवननिर्वाह होतो, तर मग कर्मयोग्याच्या जीवननिर्वाहामध्ये कोणती बाधा येऊ शकते? म्हणून असा प्रश्न उद्भवणेच चुकीचे आहे.</p>
<p class="Shlok-Color-2">*****</p>
<p class="TXT">मन, बुद्धी, इंद्रिये, शरीर, व्यक्ती, वस्तू, पदार्थ, पैसा इत्यादी काहीही तुमचे नाही, तुमच्या बरोबर राहत नाही, प्रत्येक क्षणाला तुमच्यापासून वेगळे होत आहे, असे असूनही तुम्ही त्यांचा आश्रय घेत आहात. हे मन, बुद्धी इत्यादी तर तुमच्या आश्रित राहतात, परंतु तुमच्या आश्रित राहणाऱ्या वस्तूंचा तुम्ही आश्रय घेत आहात, स्वत:च्या उद्योगाने मिळविलेल्या पैशाचा आश्रय घेत आहात—ही चूक करीत आहात. यांचा आश्रय न घेता केवळ भगवंताचा आश्रय घ्यावा—<span class="char-style-override-3">“मामेकं शरणं व्रज”</span> (१८। ६६)</p>


<p class="Page-Break"> </p>
<p class="First-End-Page-text" id="toc_marker-3">शेवटचं पान</p>

